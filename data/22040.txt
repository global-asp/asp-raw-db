url:	http://africanstorybook.org/reader.php?id=22040&d=0&a=1
id:	22040
title:	Umukobwa wabaye umukire
author:	Epimaque Niyibizi
artist:	Mango Tree
lang:	Kinyarwanda
level:	First paragraphs
lic:	Creative Commons: Attribution 3.0
thumb:	http://africanstorybook.org/illustrations/covers/22040.png
desc:	Abakobwa babiri bakoze urugendo bagiye gushakisha ibiryo. Bageze mu nzira bahura numukecuru

page_text:

P1	Kera habayeho abakobwa babiri bava inda imwe, umwe akitwa Nelima, undi akitwa Nambuya. Ababyeyi babo bari barapfuye. Bari batuye ku butaka bwambaye bubi. Nta mvura yagwaga kandi nta n'igihingwa cyaharangwaga. Uwashakaga ibyo kurya wese yagombaga gukora urugendo rurerure kugira ngo abibone.
P2	Nelima yari umukobwa ucisha make, utavuga menshi kandi ufite umutima wo gufasha abandi. Murumuna we Nambuya yari umwirasi kandi ntiyumvaga inama bamugira. Ntiyitaga ku bandi.
P3	Umunsi umwe, abo bakobwa babiri nta byo kurya bari bafite. Bagombaga kujya kubishakisha. Nuko Nelima na Nambuya bafata inzira bagana mu byerekezo bitandukanye.
P4	Muri icyo gihe, hariho umukecuru witwaga Netasile. Abantu bemeraga ko atanga ubukire. Netasile yari arwaye ibibembe. umubiri we wari wuzuyeho ibisebe.
P5	Nuko Nambuya ahura na Netasile. Netasile ahamagara Nambuya ati: "Mukobwa wange uraho? Urava he ukajya he?"
P6	Nambuya asubiza ibibazo byose. Nuko Netasile aramubwira ati: "Ngwino umfashe kugera iwange mu rugo, hanyuma nkubwire icyo uri unkorera."
P7	Nambuya abwira uwo mukecuru nabi cyane. Ati: "Nahitamo gupfa aho gufata muri ibyo bisebe byawe." Netasile aricecekera, nuko yifuriza Nambuya urugendo rwiza.
P8	Nambuya yagenze urugendo rurerure cyane. Agera ahantu hari inzoka, za magurijana, ibinyamushongo n'utundi dusimba. Yari ananiwe cyane kandi afite intege nke kubera inzara. Amaze kwicara hasi ngo aruhuke, afatwa n'ibitotsi arasinzira. Udukoko dutangira kumuruma.
P9	Mu nzira agenda, Nelima na we yahuye na wa mukecuru. Yishimira kubona Netasile, dore ko ari we muntu wa mbere bari bahuye kuva yatangira urugendo. Netasile amubaza ibibazo bisa nk'ibyo yabajije Nambuya.
P10	Nelima yemera gufasha Netasile. Nuko umukecuru aramubwira ati: "Wakoze ibyo abandi bananiwe gukora." Abwira Nelima ngo asubire imuhira;  nagerayo azahasanga ibyo yifuza byose.
P11	Nelima bimukora ku mutima maze ashimira cyane uwo mukecuru. Yiruka asubira imuhira maze ahasanga inzu nshya irimo buri kintu cyose, ndetse n'ibyo kurya byinshi. Yahise aba umukire.
P12	Ariko Nelima yagiye mu kiriyo cya murumuna we Nambuya wapfuye.
Yaribwiraga ati: "Umuntu utumva inama agirwa, birangira ariwe n'inzovu."

images:

illustrations/pages/9239.png
illustrations/pages/9230.png
illustrations/pages/9231.png
illustrations/pages/9232.png
illustrations/pages/9233.png
illustrations/pages/9234.png
illustrations/pages/9235.png
illustrations/pages/9237.png
illustrations/pages/9236.png
illustrations/pages/9238.png
illustrations/pages/9239.png
illustrations/pages/9240.png
illustrations/pages/9241.png

translations:

Afrikaans (Translation)	Die Meisie wat Ryk Geword het	id=11254
Amharic (Translation)	ሃብታሟ ልጅ	id=13097
ChiShona (Translation)	Musikana akapfuma	id=22216
English (Translation)	The Girl Who Got Rich	id=9243
French (Translation)	La Jeune Fille, Qui Devient Riche.	id=9962
French (Translation)	La Jeune Fille Qui Devint Riche	id=10938
Fulfulde (Translation)	Suka Debbo Diikaaɗo	id=10025
Hausa (Translation)	Yarinyar Da Ta Yi Arziki	id=9999
isiZulu (Translation)	Intombazanyana eyaba isicebi	id=12170
Kanuri (Translation)	Kәlayakku Gaɍiwujǝna	id=10043
Kiswahili (Translation)	Nelima atajirika	id=12687
Lumasaaba (Original)	Nelima Agagawala	id=9242
Ng’aturkana (Translation)	Apese Na Abu Tabar	id=12707
Oluwanga (Translation)	Akhabere Aba Omuyiinda	id=13019
Oluwanga (Adaptation)	Akhabere Aba Omuyiinda	id=19798
Portuguese (Translation)	A Menina Que Ficou Rica	id=16582
Zarma (Translation)	Wandiya Kaŋ Te Arzaka	id=10107
