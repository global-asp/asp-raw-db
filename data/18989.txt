url:	http://africanstorybook.org/reader.php?id=18989&d=0&a=1
id:	18989
title:	Enkitejo
author:	Daniel Kaesha
artist:	Abraham Muzee
lang:	Maa
level:	First sentences
lic:	Creative Commons: Attribution 4.0
thumb:	http://africanstorybook.org/illustrations/covers/18989.png
desc:	Enkitejo oltome.

page_text:

P1	Ore enkolong nabo,  neipang nakitejoo alo aingoru endaa. Nenangare oltome onapita olmosori lenaisho oo lotorok. Neikilikuan enkitejo oltome,  "Aatomono tanapaki siake amu atashala oleng."
P2	Nenyorraa oltome anap enkitejo. Neked enkitejo enkoriong oltome neibung akurraki. Neiteru enkitejo anya enaisho oo lotorok teina kata!
P3	Neitongakino enaisho oo lotorok enkoriong oltome. Ore pee eikilikuan oltome ajo,  "Kainyioo ena naitongakine," nejo enkitejo orpile lorbae lenye.
P4	Nebaiki oltome o enkitejo orkeju,  neinepu olarro sapuk oleng eokita enkare.
P5	Neyieu enkitejo neyiolou ajo kang'ae ogol,  ko oltome anaa olarro.
P6	Neishankarra ninche oltome o olarro. Nejo oltome ninye nagol,  nejo sii ninye olarro ninye nagol.
P7	Nejo enkitejo eata ninye enkoitoi nayiolouinye ajo kang'ae ogol. Nejoki ninche pee eanyu ninye teine.
P8	Neshukunyie enkitejo enapita enkeene naado. Neen oltome empolos tenchoto nabo enkeene nerikoo ninye aitalam orkeju.
P9	Neen enkitejo olarro empolos enembayie enkeene,  neingua te embata orkeju.
P10	Nekuet enkitejo aisudori tiatua olchani nebuaku,  "Nabo! Are! Uni! Enteyiatata!"
P11	Neyiata oltome o olarro. Neyiataa oltome olarro.
P12	Neyiataa olarro oltome,  metii enateyiatayie enkae.
P13	Ore teine neisudori ninye,  nenya enkitejo enaisho oo lotorok oltome.
P14	Ore pee eidip ainosa ena aisho oo lotorok nedung enkeene teine netashare olarro.
P15	Nebatata oltome tegolon oleng neosh olchani.
P16	Nekuetiki enkitejo olarro,  neisis ejoki iyie nagol oleng alang oltome.

images:

illustrations/pages/17187.png
illustrations/pages/17185.png
illustrations/pages/17186.png
illustrations/pages/17187.png
illustrations/pages/17188.png
illustrations/pages/17189.png
illustrations/pages/17190.png
illustrations/pages/17191.png
illustrations/pages/17192.png
illustrations/pages/17193.png
illustrations/pages/17194.png
illustrations/pages/17195.png
illustrations/pages/17196.png
illustrations/pages/17198.png
illustrations/pages/17199.png
illustrations/pages/17200.png
illustrations/pages/17201.png

translations:

Amharic (Translation)	ብልጣብልጧ ጥንቸል	id=21304
Dhopadhola (Translation)	Oculu Ja Ryeko	id=19482
English (Original)	Hare the Trickster	id=17453
English (Adaptation)	Hare the Trickster	id=18217
English (Adaptation)	Trickster Hare	id=20917
Kiswahili (Translation)	Sungura Mjanja	id=17533
Kiswahili (Translation)	Sungura Mjanja	id=21154
Tigrigna (Translation)	መታለሊ ማንቲለ	id=21183
