url:	http://africanstorybook.org/reader.php?id=6720&d=0&a=1
id:	6720
title:	Lopaekang Koko
author:	Dennis Lokitare
artist:	Ursula Nafula
lang:	Ng’aturkana
level:	First paragraphs
lic:	Creative Commons: Attribution 3.0
thumb:	http://africanstorybook.org/illustrations/covers/6720.png
desc:	The writer was given a little puppy

page_text:

P1	Na arakar ayong ng'ikaru ng'ikan,  abu amaekang kainak ayong ainakinet natiajokon. Arai nying'ok a ng'iukio a ng'uuni. Akwar na ayaunia amaekang nying'ok nawi abu ayong atalakar. Atoyen atamar ayakar epae dir.
P2	Asipokinet ng'esi kwap,  abu amaekang toreun nikang keng'it tama,  "Ali kiro inyaraa iyong ng'esi?" Sodi eng'olik ayong nyiing'ok kang atolimok ekiro be " Koko." Abu amaekang toriang'akin. King'is tama," nyonte inyaritor iyong ng'esi Koko?" Atama ayong," Ikwan ng'esi ka Ekoko."
P3	Eng'it ayong amaekang kidounitoe Koko arae Ng'esi bon. Katatachak ayong amaekang atamar eyei iche ni ikwaan ka Koko. Abu ayong atolot aanyun lokatokeng a Koko.
P4	Na eng'olikinia koko lokaatokeng abu talakar lokojokon. Apotu luarei ng'ulu tokienyikinos nibore ni itamari iyong irworosi.
P5	Abu eng'it amaekang kapedori akirik Koko ka lokaatokeng. Abu tolim tama,  "itemokino." "Na kaneni tochoik ejok." Kotere ng'una,  nachatabong etoboliaene ayong kesi.
P6	Arumoret a ng'ilapio a ngidis,  apotu Koko ka lokaatokeng topoloto,  togogong'ieto nabo tokilikiliut. Apotu topoloto lokojokon kepio tani ekiyokie kesi a lopei.
P7	Kaneni,  abu atolimok amaekang tobua lokaatokeng a Koko. Na kaneni,  na edong'io Koko bon abu tosilik tosiny. Eng'olik esibit ibore ni esaki a king'it ayong atamar, "Nyonte isubia iyong kona?"
P8	Abu tojong'o aboliare. Ache pak abu tong'er tani arukit ka ayong. Aya ng'apakin ng'ache nape emujanea Koko ejok. Abu ayong eyalolong. Engitakin ayong atamar," Ekokini ayong abili aking'arakin Koko ai?"
P9	Kayaye ejikon,  echurosi Koko ka lokaatokeng aalakara!
P10	Alakara lokojokon noi kepio tani nia anui,  karai amaekang kori Koko. Abu atoyen atamar ebong'i Koko loboyor lopalem sek ayakar,  abong'unet a lokaatokeng. Kilosi atokera anaro nabo!

images:

illustrations/pages/2485.png
illustrations/pages/2486.png
illustrations/pages/2487.png
illustrations/pages/2488.png
illustrations/pages/2485.png
illustrations/pages/2491.png
illustrations/pages/2490.png
illustrations/pages/2492.png
illustrations/pages/2489.png
illustrations/pages/2493.png
illustrations/pages/2494.png

translations:

English (Original)	My Friend Coco	id=2548
isiZulu (Translation)	Umngani Wami Ukhokho	id=6716
Kikamba (Translation)	Munyanya Wa Wakwa Coco	id=6717
Kiswahili (Translation)	Rafiki Yangu Coco	id=6718
Maa (Translation)	Olchoré Láí Ojî Coco	id=6719
Oluwanga (Translation)	Omwitsa Wanje Kulukulu	id=6721
