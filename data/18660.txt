url:	http://africanstorybook.org/reader.php?id=18660&d=0&a=1
id:	18660
title:	Munyamata Wamene Sanali Kukondedwa
author:	Bether Mwale Moyo and Vision Milimo
artist:	Wiehan de Jager
lang:	CiNyanja
level:	Longer paragraphs
lic:	Creative Commons: Attribution 4.0
thumb:	http://africanstorybook.org/illustrations/covers/18660.png
desc:	Munyamata woipa nkope ayenda musanga kuti apeze muzhyu wamene kankalamba kanalonjeza kuti uzamuwamisa.

page_text:

P1	Kale kale kunali munyamata woipa nkope,  ndipo kulibe wamene anali kumukonda. Ngankale makolo ake sanali kumukonda. Panyumba,  anali kunkala cabe eka pamene banja lake inali kutamba TV.
P2	Kusukulu anali kunkala eka pamene ana ena anali kusowela.
P3	Anali kuyenda eka kumbuyo kwa anyamata ena pamene anali kudyesela ng'ombe. Anyamata sanali kufuna kuyenda naye.
P4	Siku lina anaganiza kucoka panyumba,  anayenda mpaka anafika musanga lalikulu kwambili.  Anacita manta,  koma anamvela bwino popeza kuti kunalibe muntu wokamba naye cifukwa antu sanali kumukonda.
P5	Pamene anali pafupi-fupi kuti angene musanga lalikulu kwambili,  kankalamba,  kadoti,  koipa nkope kanabwela. Kanamupasa moni ndipo kanamufunsa cifukwa camene anali kungenela musanga. Munyamata anadabwa kumvela muntu amukambisa. Anauza kankalamba kuti kulibe kwamene anali kuyenda. Anali kuyenda yenda cifukwa kulibe wamene anali kumukonda.
P6	Kankalamba kanamufunsa munyamata ngati anali kufuna tandizo. Anayanka mwamusanga nati,  "Inde." Kankalamba kanamuuza munyamata kuti kakalibe kumutandiza,  munyamata anafunikila kukamyanguta kumenso mpaka kankalamba katube.
P7	Munyamata anapezeka kuti kunalibe cina camene angacite komabe kukamyanguta kankalamba cifukwa anali kufuna tandizo. Munyamata anakamyanguta kankalamba; anamyanguta mantongo kumenso. Anamyanguta mamina kumpuno,  na madoti yamumatu. Ndipo anamyanguta cinso ca kankalamba mpaka kanatuba kutubilatu.
P8	Kankalamba kanamuonga munyamata uyu. Kanati,  "Uzapeza vintu vabwino,  musanga umu,  koma osatenga cintu cili conse. Ubwelese cabe muzhyu wamene uzapeza."
P9	Anatamanga munyamata uja ndipo analanganisisa kuti aone vintu vosiyana siyana musanga. Akalibe kungena musanga,  kankalamba kanamuitana kuti abwelele. Kankalamba kanati,  "Munyamata! Bwelele kuno!" Anatamanga kuyenda kuli kankalamba. Kankalamba kanabwezela kuti,  "Usatenge cintu ciliconse pavintu vabwino vonse vamene uzapeza musanga. Ubwelese cabe muzhyu wamene uzapeza." Munyamata anazunguza mutu kuvomeleza ndipo anatamanga kuyenda musanga.
P10	Asanangenu musanga,  anamva liu likuti "Munyamata! Bwelele kuno!" Munyamata anasokonezeka. Sanaziba camene kankalamba kanali kufuna. Koma anatamanga kuyenda kuli kankalamba.  Kankalamba kanati,  "Uzapeza vintu vabwino,  musanga umu,  ubwelese cabe muzhyu wamene uzapeza." Munyamata anazunguza mutu kuvomeleza ndipo anatamanga kuyenda musanga.
P11	Pamene anangena musanga,  munyamata anamva liu likuti,  "Munyamata! Bwelele kuno!" Ndipo munyamata anabwelelanso kuyenda kuli kankalamba.    Kankalamba kanati,  "Mvesesa vamene nikamba. Ubwelese cabe muzhyu wamene uzapeza. Osatenga cintu cina ciliconse musanga." Munyamata anakalipa cifukwa cakumubweza bweza. Ndipo anatamanga kuyenda musanga.
P12	Mukati mwasanga,  anapeza mbale yozula ndalama. Anatenga ndalama ndipo anayika mu tumba lake. Pamene apo anakumbukila vamena kankalamba kanakamba. Anatenga ndalama ndipo anabweza mu mbale.
P13	Anapitiliza kuyenda. Nipo anaona vovala vokongola vanyowane. Anavula vovala vake ndipo anavala vovala vanyowane. Pamenepo anakumbukila vamena kanakamba kankalamba. Anavula vovala vanyowane ndipo anavala vovala vake vakudala.
P14	Anaona muzhyu,  muzhyu uja unali woyuma-yuma cifukwa ca zuwa. Munyamata uyu anazifunsa camene kankalamba kanali kufuna kucita na muzhyu uyu. Pafupi na muzhyu panali mbale yacakudya. Cakudya ici cinanunkila bwino kwambili. Cifukwa munyamata anali na njala,  anakangiwa kuzilesa,  anatenga ndipo anadya cakudya cija.
P15	Pamene anasiliza kudya,  anaganizila vamene kanamuuza kankalamba,  kuti akatenge muzhyu cabe. Anasakila muzhyu koma sanaupeze,  unaleka kuoneka.
P16	Munyamata anacoka musanga okumudwa. Anayenda kuuza kankalamba vamene vinacitika koma kankalamba sanakapeze.

images:

illustrations/pages/7991.png
illustrations/pages/9191.png
illustrations/pages/7987.png
illustrations/pages/7988.png
illustrations/pages/7989.png
illustrations/pages/7990.png
illustrations/pages/7991.png
illustrations/pages/7992.png
illustrations/pages/7993.png
illustrations/pages/7994.png
illustrations/pages/7995.png
illustrations/pages/7996.png
illustrations/pages/7997.png
illustrations/pages/7998.png
illustrations/pages/7999.png
illustrations/pages/8000.png
illustrations/pages/8001.png

translations:

ChiTonga (Translation)	Musankwa Watakali Kuyandwa Amuntu	id=18651
English (Translation)	The Boy Who Nobody Loved	id=9208
French (Translation)	Le Garçon Que Personne N’Aimait	id=10158
IciBemba (Translation)	Umulumendo Uo Abantu Baashatemenwe	id=18694
isiXhosa (Translation)	Inkwenkwana Eyayingathandwa Mntu	id=17503
isiZulu (Original)	Umfana Owayengathandwa Muntu	id=9207
Kiswahili (Translation)	Mvulana Aliyechukiwa Na Wote	id=12600
Lumasaaba (Translation)	Umusooleli Abe Isi Buli Muundu Akhakana Ta	id=11891
Ng’aturkana (Translation)	Edia Lope Aminae	id=12690
Oluwanga (Translation)	Omusiani Owa Buli Omundu Yaloba	id=13020
Portuguese (Translation)	O Menino De Que Ninguém Gostava	id=15806
Setswana (Translation)	Mosimane Yo O Neng a Sa Ratiwe Ke Batho	id=16590
Setswana (Translation)	Mosimane Yo O Neng a Sa Ratiwe Ke Batho	id=17645
SiLozi (Translation)	Mushimani Yanasalatwi Ki Mutu	id=18739
Tshivenda (Translation)	Mutukana We a Vha a Sa Funwi Nga Muthu	id=18323
