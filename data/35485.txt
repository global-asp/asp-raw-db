url:	https://africanstorybook.org/reader.php?id=35485&d=0&a=1
id:	35485
title:	Ojio Ohûrrak iyyafak emuhi-hômôm!
author:	Peter Akalkal
artist:	Nathi  Ngubane
lang:	Otuho
level:	Longer paragraphs
lic:	Creative Commons: Attribution 4.0
thumb:	http://africanstorybook.org/illustrations/covers/35485.png
desc:	Araî aŋasi Ohûrrak ꞌtômôn. Iwwotok nyia Ottuloi-epieres îlûlûŋ miji hosi. Attu nyia haniye Ohûrrak

page_text:

P1	Jio aduri ꞌdaŋ hutto misihi Afîrîka.
P2	Tô ôbô ôlôŋ, awon haniyoŋ ahouti, Ikuma, iko egigilita hûna. @@Ettê ijiaran, "Alô nî îhûhûmana emuhita-hômôm jio êlûlûŋ watî hutto miji hôhôî hunno obeŋi ꞌtô owoni iko emuhita-hômôm." @@Ajio nî, "Oyiji ôfîôrô hûnîa! Ijiara êramak îyaŋ iko mônyê hôhôî alla afuonni isi îhaŋ!"
P3	Hinyia afuonni monyoŋ iko îyaŋ îhaŋ, êttê hôhôî îramana ôfîôrô Ikuma hûnîa jihosi.@@Ajio monyoŋ, "Oyiji ôfîôrô hûnîa, ŋarri hoŋ!" Buo fê îyaŋ êttê iruk.@@"Alô nî ifiyo ômûk aboŋojin jio êlûlûŋ ikelesia hôhôî hunne efuonni ihuhumuniere emuhita-hômôm. Ijiara êfî Bêkê ôŋîda oluak ta arifio."
P4	Tê ebotie hôlôŋ, îyaŋunei aŋoruo ikelesia afacanî boŋojin iko êpaddatî îhaŋ hôhôî.@@Ihanak Ikuma ômûk aboŋojin iko êpaddatî itua putti, êttê idehina îkat-haji/îkahaji Bêkê, iko agagar ênnê îramak ꞌtô Bêkê jio ôŋîda inyi oluak ta arifio.
P5	Itterio nyia Ikuma arifio emuhita-hômôm hûa buo nî iko Iruaŋi emijio.@@Omîjak Ikuma arifio bêbê. Arîfû nyia inyi emuhita-hômôm arriaî.@@Ehên hôhôî iko Iruaŋi  emuhita-hômôm hûa jio, 1, 2, 3, 4, 5, attatî, 10, 20, 30, 40, 50, attatî buo 100!
P6	Ihûhûmûnî nyia Ikuma iko Bêkê emuhita-hômôm hunno oremehini ꞌtô iboŋ êlûlûŋ miji ꞌdaŋ!@@Eluak nyia buo fê hôhôî isi!@@Omunoi nyia monyoŋ iko îyaŋ bêbê.
P7	Tê ebotie hôlôŋ, abeŋi nyia monyoŋ iko îyaŋ ofuoi îgîamaî. Iruhi nyia isi 'daŋ jio efuo isi îharana emuhita-hômôm hûnîa jio miji hunno obeŋi ꞌtô owoni iko emuhita-hômôm.@@Asararû nyia Ikuma ayyani-hanî îyaŋ, êttê iŋorottia îhas watî. Ajio îyaŋ, "Iyiuttatî amocio emuhita-hômôm hataî hûnîa oŋitek ꞌdaŋ."
P8	Ihuania, alla alô fê Ikuma iwohuno aarî, êttê fê îrûmana aatî ꞌdaŋ iyyafatie emuhita-hômôm.@@Irîsî nyia aatî ꞌdaŋ tô miji.
P9	Gaa diyya, ifiyo îyaŋ, "Duri, êhan aŋaî êllê ettir ôbô arîŋ?"@@Ajio Ikuma, "Efinia hôhôî ahas hôhôî ta aarî ika asebun!" Ettê nî îfônîhîna, "Kuyya efufusok ayyani-hanî."@@Asuhotok îyaŋ ŋûyûû, "Atî eyyafak anyio êllê êbabalarû allet?" Ettê hôhôî ꞌdaŋ îtarraŋana, "Emuhita-hômôm hôhôî!"
P10	1. Ofinia ahas hôî ta aarî.@2. Ofinia ahas hôî ta asebun.@3. Ofinia many asêt-sêt 20 kuyya îhîana dêê tô 1-20.@4. Ijôlû asebun addi ta aarî hunno olibori ꞌtô.@5. Opôtô ahas ta abôŋô ônnô olibo ꞌtô.@6. Anîa, alibori ahas hôî!
P11	x

images:

illustrations/pages/93740476.png
illustrations/pages/93740458.png
illustrations/pages/93740468.png
illustrations/pages/93740469.png
illustrations/pages/93740470.png
illustrations/pages/93740471.png
illustrations/pages/93740472.png
illustrations/pages/93740473.png
illustrations/pages/93740474.png
illustrations/pages/93740479.png
illustrations/pages/93740478.png
illustrations/pages/93740475.png

translations:

English (Adaptation)	Duma says wear a mask!	id=35267
English (Adaptation)	Fatima says wear a mask!	id=36114
isiXhosa (Adaptation)	UDuma uthi nxiba imaski!	id=35378
Kiswahili (Adaptation)	Juma anasema vaa barakoa!	id=35383
