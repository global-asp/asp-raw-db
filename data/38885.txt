url:	https://africanstorybook.org/reader.php?id=38885&d=0&a=1
id:	38885
title:	UBongani Mayosi, ugqirha wentliziyo
author:	Tshedza Tlhako
artist:	Sibusiso Khumalo
lang:	Tshivenda
level:	Longer paragraphs
lic:	Creative Commons: Attribution 4.0
thumb:	http://africanstorybook.org/illustrations/covers/38885.png
desc:	Eli bali lingenkwenkwe eyayizalelwe ezilalini

page_text:

P1	——Eli bali lingogqirha wase Mzantsi Afrika ogama linguBongani Mawethu Mayosi.Wayeyinzululwazi eyenza ufumaniso olubalulekileyo ngesifo sentliziyo.
P2	UBongani wazalwa ngonyaka we 1967, eMthatha kwelase Mpuma Koloni, eMzantsi Afrika.Wafunda isikolo kwilali yase Ngqamakhwe.Umama ka Bongani wayengumongikazi, kwaye utata wakhe engugqirha.
P3	Ekupheleni kwemini, yonke imihla, abazali baka Bongani babedla ngokuthetha ngomsebenzi wabo.Wabanomdla ngeengxaki zempilo, nokunceda abantu.Ngokuva ngomsebenzi wabazali bakhe, uBongani waba nomdla kwiNzululwazi yeze Mpilo.
P4	Esikolweni, uBongani wayezithanda izifunda zakhe zeziBalo kwa nezobuNzululwazi yeZempilo.Wayesebenza nzima kwezo zifundo kuba wayefuna ukuba ngugqirha.Emva kokugqiba amabanga akhe aphezulu esikolweni, wayokufunda kwiDyunivesithi ya KwaZulu-Natal neyase Kapa. Waba ngumfundi ogqwesileyo.
P5	Ngenxa yobukrelekrele bakhe, uBongani wachongwa. Wafumana inkxaso-mali wayokuqhubekeka ngemfundo kwiDyunivesithi yaseOxford, eNgilani.Wafunda nase Melika. Waze wabuyela eMzantsi Afrika ukusebenza njengo gqirha.Hayi madoda! UMayosi wayengugqirha onobubele nothobekileyo, futhi obathanda kakhulu abantu.
P6	Kuthe kungekudala, uBongani watyelela phesheya kwakhona.Wayefuna ukufunda ngakumbi malunga nentliziyo.IKhadiyoloji zizifundo zentliziyo, kwakunye nezifo ezithi zihlasele intliziyo.UBongani wayeyi Khadiyolojist – ugqirha wentliziyo.
P7	UGqr Mayosi wayesebenza nabanye abaphandi baphesheya, kwaye bafumanisa into eyayibaluleke kakhulu.Aba baphandi bafumanisa ukuba kutheni abanye abantu besiba nesifo sentliziyo.Oku kufumanisa kwakubalulekile koogqirha umhlaba wonke jikelele.
P8	UBongani wabuyela eMzantsi Afrika nolwazi lweengcali kwezonyango.Wasebenza noMphathiswa wezempilo waze wanika neengcebiso ngeengxaki zempilo zelizwe.Iphupha likaBongani lalingelokuba izwekazi i-Afrika, likwazi ukusombulula iingxaki zempilo ngokusebenzisa iNzululwazi.
P9	UBongani wayezithemba njenge Nzululwazi yase Afrika. Uphando akalufumanisayo lwalulolubalulekileyo kwihlabathi lonke.UMzantsi Afrika wabhiyozela umsebenzi kwanempumelelo yakhe.Yiva ke! Ngenxa yokusebenza kakhulu, ukuzinikela nokuphanda nzulu kwezeNzululwazi, wathiwa jize ngewonga eliphakamileyo lelizwe, elibizwa uMyalelo weMaphungubwe
P10	UBongani wayenguNjingalwazi kwicandelo leNtliziyo kwiDyunivesithi yaseKapa (UCT).Kwimfundiso zakhe, wayesabelana ngolwazi lwakhe kubafundi bakhe.Wayeziqonda iingxaki zabafundi abaninzi. Wabakhuthaza oogqirha abaselula nabanye ababesafundela iNzululwazi Zempilo.
P11	UNjingalwazi uMayosi waphinda wonyuselwa njengeNtloko yeNzululwazi Zempilo eUCT.Wayesoloko exakekile ngomsebenzi wakhe. Wayengu titshala, umphandi, kwane nkokheli.UBongani Mayosi ukhunjulwa njenge sibonelo ngabantu abaninzi.
P12	Inkwenkwana esuka ezilalini nakumaxethuka aseNgqamakhwe, yaba yinkokeli kwiNzululwazi yeZempilo kwenye yeDyunivesithi eziphakamileyo eMzantsi Afrika.Waba yincutshe yezeNzululwazi kwezeMpilo kumhlaba wonke jikelele.UBongani uphumelele izinto ezininzi ebomini ingakumbi imfundo, kodwa wayesoloko ethobekile.
P13	Xa sifunda ngezeNzululwazi, singacinga ngo Gqr Mayosi.Singayibhiyozela impumelelo yakhe kwanaleyo yeeNzululwazi ezininzi zase Afrika.Kwaye singabhiyozela nexabiso lolwazi lwase Afrika.
P14	——ImibuzoNgubani obalisa eli bali? Lingabani eli bali?Waqala nini uBongani ukuba nomdla kwezempilo nezeNzululwazi, kwaye kwakutheni?Yintoni ‘ikhadiyoloji’? Yintoni ‘ikhadiyolojist’?Ziyintoni “iiNzululwazi Zempilo”? Fumanisa ngakubanzi ngomsebenzi owenziwa kwiNzuluwazi zeMpilo.
P15	——Iincwadi ezikolu luhluU-Andile MjiU-Asnath MahapaUBongani MayosiUCharlotte MaxekeUMmantsane Moche DialeUMulalo DoyoyoUTebello NyokongUTshilidzi Marwala
P16	——Eli bali liqulunqwe kwaye libhalwe ngesiXhosa, njenge nxalenye yeZenex Ulwazi Lwethu yezixhobo zokufunda yeprojekthi ka 2020.

images:

illustrations/pages/2819001299.png
illustrations/pages/2819000299.png
illustrations/pages/2819000399.png
illustrations/pages/2819000499.png
illustrations/pages/2819000599.png
illustrations/pages/2819000699.png
illustrations/pages/2819000799.png
illustrations/pages/2819000899.png
illustrations/pages/2819000999.png
illustrations/pages/2819001099.png
illustrations/pages/2819001199.png
illustrations/pages/2819001299.png
illustrations/pages/2819001399.png

translations:

English (Translation)	UBongani Mayosi, ugqirha wentliziyo	id=38338
English (Translation)	UBongani Mayosi, ugqirha wentliziyo	id=38878
isiNdebele (Translation)	UBongani Mayosi, ugqirha wentliziyo	id=38339
isiNdebele (Translation)	UBongani Mayosi, ugqirha wentliziyo	id=38879
isiZulu (Translation)	UBongani Mayosi, ugqirha wentliziyo	id=38340
isiZulu (Translation)	UBongani Mayosi, ugqirha wentliziyo	id=38880
Sepedi (Translation)	UBongani Mayosi, ugqirha wentliziyo	id=38341
Sepedi (Translation)	UBongani Mayosi, ugqirha wentliziyo	id=38881
Sesotho (Translation)	UBongani Mayosi, ugqirha wentliziyo	id=38342
Sesotho (Translation)	UBongani Mayosi, ugqirha wentliziyo	id=38882
Setswana (Translation)	UBongani Mayosi, ugqirha wentliziyo	id=38343
Setswana (Translation)	UBongani Mayosi, ugqirha wentliziyo	id=38883
Siswati (Translation)	UBongani Mayosi, ugqirha wentliziyo	id=38344
Siswati (Translation)	UBongani Mayosi, ugqirha wentliziyo	id=38884
Tshivenda (Translation)	UBongani Mayosi, ugqirha wentliziyo	id=38345
Xitsonga (Translation)	UBongani Mayosi, ugqirha wentliziyo	id=38346
Xitsonga (Translation)	UBongani Mayosi, ugqirha wentliziyo	id=38886
