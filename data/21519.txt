url:	http://africanstorybook.org/reader.php?id=21519&d=0&a=1
id:	21519
title:	Mambakati, inyoka yelihlatsi
author:	Fakazile Armooh
artist:	Rob Owen
lang:	Siswati
level:	Longer paragraphs
lic:	Creative Commons: Attribution 4.0
thumb:	http://africanstorybook.org/illustrations/covers/21519.png
desc:	Emantfombatana lamatsatfui ahamba ayewutfota tinkhuni ehlatsini. Abazange balalele nakabayala gogo wabo

page_text:

P1	Indzawo yaseMjindini itungeletelwe ngemagcuma, emahlatsi netintsaba. Tatitinyenti tinyoka
letitfolakala kulamahlatsi lakuleto tintsaba.

Kulelinye lemahlatsi kwakukhona inyoka lenkhulu kunato tonkhe lebeyibitwa bantfu besigodzi ngekutsi nguMambakati. Bantfu labanyenti bebayesaba lenyoka ngobe beyigwinyana, igwinya wena mbuti, wena mvu.
P2	Ngalelinye lilanga boKhanyi, Khula naKhosi bahamba baya ehlatsini bayewutfota tinkhuni. Gogo walamantfombatana wabadvonsa ngendlebe, "Nicaphele Mambakati, inyoka lenkhulu. Ningacali nitsatse noma ngabe yini ehlatsini ngaphandle kwetinkhuni." NguKhula kuphela longazange alelisise nakakhuluma gogo wakhe.
P3	Emantfombatana aphatsa lubisi, emabhanana, bhatata nemanti. Babuye batsatsa tintsambo tekubopha tinkhuni nelizenjana lelikhaliphile lekukabha tinkhuni. Nabaya sebalibhekise ehlatsini.
P4	Endleleni, bebahamba baticocela babuye bahleke.  Basaticocela, kwevakala Khanyi, lobekamdzala kunabo bonkhe, atsi, "Sh! Asenithule! Sesiyasondzela lapho kuhlala Mambakati.
P5	Khosi uyamemeta, "Bukani, nankha ematinyo amambakati egolide. Asititsatseleni wona."

Khanyi wabakhumbuta, "Niyashesha kukhohlwa. Utseni gogo kitsi? Akakasho yini kutsi singatsatsi lutfo lapha ehlatsini ngaphandle kwetinkhuni?"
P6	Khula watsi, "Hhayi mine angikholwa ngiloko. Ngicabanga kutsi bekamane atikhulumela nje gogo, asivimbela kutsi singabi nako loko lesikufunako. Mine ngiyawafuna, ngitatitsatsela lamatinyo. Pho egolide!"

Bodzadzewabo bakhatsateka kakhulu ngaye. "Ungasho kutsi asikakukhuti," kusho lomunye wabo. Khula akazange afune kubanaka.
P7	Ngaleso sikhatsi Mambakati wefika atewubuka ematinyo akhe. Watfukutsela kakhulu nakangawatfoli yonkhe indzawo ematinyo akhe egolide. Kusasenjalo, Mambakati weva umsindvo wemantfombatana acoca futsi ahleka. Wabhaca ngaphasi kwelidvwala lelaliseceleni lapho abetawedlula khona emantfombatana.
P8	Batfwala tinkhuni tabo bodzadze. Ngekuphangisa, beva umsindvo "Ssssss!" Baba nekwesaba base betama kubhaca. Nanguya Mambakati nemlomo wakhe sewuvuleke nge! Ulindze langamgwinya.
P9	"Ngitjeleni kahle, ngubani lotsatse ematinyo ami egolide?" kubuta Mambakati ngekucansuka. Kute lowaphendvula. Inyoka yabona kuncono iwetfuse lamantfombatana. "Loyo lowatsatsile ngitamtfola masinyane. Lalelani la! Nitangiculela-ke, loyo lotawucula ngaphandle kwekwenta liphutsa, nguye longenacala. Futsi loyo nguye lotawuchubeka nenyandza yakhe yetinkhuni aye ekhaya. Kodvwa loyo lotawubhimba, ngiyamvela!"
P10	Kwacaca kutsi kumele acule emantfombatana. Kwacala Khanyi kucula.
P11	Ekugcineni, kwacula Khula ngekwesaba. Kodvwa kucula kwakhe kwaba kubi kakhulu futsi nemagama bekungasiwo. "Awukwati nje kucula kahle njengalaba labanye?" kumemeta Mambakati. Inyoka beyati kutsi nguKhula lotsatse ematinyo ayo egolide.
P12	Mambakati akazange acitse sikhatsi wavula umlomo wakhe wagwinya Khula. Bodzadzewabo babaleka baya ekhaya bafike bacoca ngako konkhe lokwentekile.

images:

illustrations/pages/10763.png
illustrations/pages/10763.png
illustrations/pages/10765.png
illustrations/pages/10766.png
illustrations/pages/10767.png
illustrations/pages/10769.png
illustrations/pages/10770.png
illustrations/pages/10771.png
illustrations/pages/10772.png
illustrations/pages/10773.png
illustrations/pages/10774.png
illustrations/pages/10775.png
illustrations/pages/10776.png

translations:

Afrikaans (Translation)	Woud van Slange	id=20057
ChiTonga (Translation)	Cisaka Canzoka	id=18645
CiNyanja (Translation)	Sanga La Njoka	id=18662
Dhopadhola (Translation)	Lul Thwol	id=15738
English (Original)	Forest Of Snakes	id=13265
English (Adaptation)	The Evil Forest	id=14414
English (Adaptation)	Girl who did not listen	id=21789
French (Translation)	La Forêt Des Serpents	id=13772
IciBemba (Translation)	Insoka Isha Mumpanga	id=18682
Igbo (Translation)	Ọhịa agwọagwọ	id=22155
isiNdebele (Translation)	Ihlathi leenyoka	id=21923
isiXhosa (Translation)	Ihlathi leenyoka	id=17524
isiXhosa (Adaptation)	Intombazana eyayinenkani	id=22430
isiZulu (Translation)	Inyoka yehlathi, uMagilogilo	id=16094
Kinyarwanda (Translation)	Ishyamba Ribamo Inzoka	id=17460
Kiswahili (Translation)	Msitu wa nyoka	id=13309
Kiswahili (Translation)	Asiyesikia la mkuu	id=21817
Lusoga (Translation)	Abaguuna Abasaatu No Ogusoota  Mu Kibira	id=21280
Ng’aturkana (Translation)	Amoni  Ang’Imunio	id=13310
Ng’aturkana (Adaptation)	Amoni Na Aya Ng'imunio	id=20357
Olunyala (Translation)	Esichakha Esya Chinjukha	id=13266
Oluwanga (Translation)	Omutsuru Kwe Tsinzukha	id=13311
Portuguese (Translation)	A Floresta De Cobras	id=16581
Sepedi (Translation)	Lešoka La Dinoga	id=18996
Sesotho (South Africa) (Translation)	Moru wa dinoha	id=20026
Setswana (Translation)	Sekgwa Sa Dinoga	id=14954
Setswana (Translation)	Naga Ya Dinoga	id=15462
SiLozi (Translation)	Linoha Zamwa Mushitu	id=18708
Tshivenda (Translation)	Ḓaka Ḽa Dziṋowa	id=18296
Xitsonga (Translation)	Xihlahla Xa Tinyoka	id=18880
