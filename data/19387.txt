url:	http://africanstorybook.org/reader.php?id=19387&d=0&a=1
id:	19387
title:	Mbweha Na Sungura
author:	Susan Kavaya
artist:	Jacob Kono
lang:	Kiswahili
level:	Longer paragraphs
lic:	Creative Commons: Attribution 4.0
thumb:	http://africanstorybook.org/illustrations/covers/19387.png
desc:	Sungura anamnusuru Mbweha kutoka kwa hali ngumu. Lakini

page_text:

P1	Hapo zamani za kale,  kulikuwa na Mbweha mwenye njaa. Alijaribu kumshika panya mwitu,  lakini panya mwitu alitoroka.
P2	Alijaribu kumfukuza kindi,  lakini kindi alikimbia na kupanda mti. Mbweha alimwona panya mdogo mnono akwawza, "Anaonekana mzuri wa kuliwa." Panya aliomwona Mbweha. Alikimbilia chini ya jiwe kubwa akaruka ndani ya shimo lake. Mbweha aliwaza, "Ni lazima nimchimbe panya nimtoe ndani ya shimo."
P3	Mbweha pia alikimbilia chini ya jiwe hilo kubwa akaanza kuchimba. Hata hivyo, alichimba mbali na kwa undani zaidi. Jiwe liliuangukia mguu wa Mbweha. Hakuweza kuuvuta kutoka chini ya jiwe. Alipiga mayowe, "Nimenaswa! Nisaidie! Nisaidie!"
P4	Sungura alimkimbilia Mbweha alipomsikia akilia. Alimwuliza, "Ni nini kimefanyika?" Mbweha alimjibu, "Nilikuwa ninawinda panya wakati jiwe hili liliuangukia mguu wangu. Tafadhali mpendwa Sungura,  nisaidie!"
P5	"Mmmh! Ningependa kukusaidia lakini, mimi ni mdogo na hafifu na jiwe hili ni kubwa. Itakuwa kazi kubwa kwangu. Je, utanipa nini nikikusaidia?" Sungura alisema. Mbweha alilia, "Aaah, nitakupikia jioni mlo uupendao. Utakula chakula bora zaidi duniani." Sungura alimjibu, "Sawa, nitajaribu kukusaidia."
P6	Sungura alilisukuma jiwe. Jiwe halikusonga kamwe. Alilisukuma tena na tena. Mwishowe, jiwe liliuondokea mguu wa Mbweha. Sungura alitabasamu.
P7	Sungura alisema, "Sasa ninataka zawadi yangu." Mbweha alimwuliza, "Zawadi gani? Siwezi kukupa zawadi. Nina njaa sana na wewe ni sungura mzuri mnono. Nitakukula wewe." Sungura alimwuliza,  "Nini? Lakini,  nimekusaidia! Uliniahidi zawadi! Unawezaje kutaka kunikula sasa?" Mbweha alimjibu, "Mimi ni mbweha na wewe ni sungura. Mbweha kwa kawaida hula sungura. Usibishane nami." Sungura alisema, "Si haki. Ni sharti tutafute wazee na tuwaulize mawaidha yao."
P8	Kwa hivyo, Sungura na Mbweha walienda kuwatafuta wazee. Mwishowe walimpata mzee mmoja. "Tafadhali tusaidie," Sungura alisema. "Mbweha anataka kunila ilhali niliyaokoa maisha yake. Jiwe liliuangukia mguu wake na hangeweza kuepuka. Aliniahidi chakula kizuri cha jioni. Nililisukuma jiwe na kulitoa kwenye mguu wake. Amesahau ahadi yake."
P9	"Hivi si sawa," mzee alinena. "Mbweha,  huna shukrani. Mwache Sungura aende zake." Mbweha alikifungua kinywa chake. Alimwonesha mzee meno yake marefu na makali. Kisha alisema, "Hapana! Sitamwachilia aende. Usijaribu kunizuia mzee au nitakukula wewe pia." Mzee aliogopa.
P10	Mzee alisema, "Tafadhali usinile. Labda, nimefanya uamuzi usio sawa. Labda, Mbweha unasema ukweli. Siwezi kuamua ilhali sijaliona jiwe. Je,  ni nini hasa kilifanyika?"
P11	"Oo,  hilo ni jambo rahisi," Mbweha alisema. "Twende nikuoneshe." Kwa hivyo, mzee alienda pamoja na Mbweha na Sungura kuliona jiwe. "Ulikuwa unafanya nini?" alimwuliza Mbweha.
P12	"Panya niliyekuwa ninawinda alitorokea shimoni,  kwa hivyo, nilipokuwa ninachimba shimo hilo, jiwe liliniangukia mguuni." "Jiwe gani?" Mzee aliuliza. "Jiwe hili," Mbweha alijibu. "Wewe ulikuwa wapi?" Mzee aliuliza. "Nilikuwa hapa," Mbweha alisema huku akijilaza chini.
P13	Mzee alimtazama Sungura. "Wewe ni Sungura mdogo tu na hafifu. Siamini uliweza kulisongeza jiwe kubwa," mzee alisema. "Lakini nililisongeza!" Sungura alilia. "Basi nionyeshe," Mzee alisema.
P14	Hivyo basi, Sungura alilisukuma na kusukuma. Jiwe liliuangukia mguu wa Mbweha tena. Mzee aliuliza,  "Je, ulimpata Mbweha katika hali hii?" Sungura alitikisa kichwa kukubali.
P15	"Je, Sungura alikupata katika hali hii?" Mzee alimwuliza Mbweha. Mbweha alitikisa kichwa kukubali. "Vizuri," mzee alisema. "Sasa ni haki. Sungura, kimbia uende nyumbani. Ninakwenda nyumbani pia."
P16	Hivyo basi, mzee na Sungura waliondoka. Walimwacha Mbweha asiye na shukrani.

images:

illustrations/pages/18475.png
illustrations/pages/18468.png
illustrations/pages/18469.png
illustrations/pages/18470.png
illustrations/pages/18471.png
illustrations/pages/18472.png
illustrations/pages/18473.png
illustrations/pages/18474.png
illustrations/pages/18475.png
illustrations/pages/18476.png
illustrations/pages/18477.png
illustrations/pages/18478.png
illustrations/pages/18479.png
illustrations/pages/18481.png
illustrations/pages/18482.png
illustrations/pages/18483.png
illustrations/pages/18484.png

translations:

Afaan Oromo (Translation)	Jedalaaf Illeti	id=18486
Amharic (Translation)	ቀበሮና ጥንቸል	id=18845
Amharic (Translation)	ውለታቢሱ ቀበሮ	id=21243
English (Original)	Jackal and Rabbit	id=18485
English (Adaptation)	Ungrateful Jackal	id=20876
Kiswahili (Translation)	Mbweha Asiye Na Shukurani	id=21124
Lunyole (Translation)	Ahasuje  Ahatasiima	id=21025
Ng’aturkana (Translation)	Epeot Lope Alakara	id=21123
Tigrigna (Translation)	ዘየመስግን ተኹላ	id=21109
