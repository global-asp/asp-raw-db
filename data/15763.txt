url:	http://africanstorybook.org/reader.php?id=15763&d=0&a=1
id:	15763
title:	Kere Pa Winyin
author:	Owino Ogot and Athieno Gertrude
artist:	Wiehan de Jager
lang:	Dhopadhola
level:	Longer paragraphs
lic:	Creative Commons: Attribution 3.0
thumb:	http://africanstorybook.org/illustrations/covers/15763.png
desc:	Winyin jomito bedo gi kere

page_text:

P1	Cango,  cango,  winyin jobedo gi romo. Jomito ni jowobedi gi kere paka ji g'ogwange. Winyo mene m'obedi kere?
P2	Ŋat acyel owaco ni,  "Obukiyath,  go tek aka tim pere manya kere kere." Ŋat man to gamo ni,  "Be,  go ongoye gi sangarya aka ka lwoŋo dwonde winjere ma di gut swa." Man to lwoŋo gi malo ni,  "Ere nyo Nyakulu,  rupiri go ama dwoŋ loyo aka dwonde mor pa simbwor."  "Be,  Nyakulu kinyal riŋo malo. Kere pa winyin ripo ringo malo."
P3	Kulukulu agem ama owaco munyo kwadho yiwe ni,  "Aparo ni ber aŋat abedi kere. Ani aŋon swa." Tula owaco ni,  "I winjere swa,  anitye gi waŋan madongo loyo winyo moro je. Ber aŋat abed kere." Jo koko ni,  "Be,  ki in,  Tula. In i donjo nindo ka waŋ cyeŋ gulo."
P4	Ri ameno to jo dhyere. To winyo acyel wodho paro ni,  "Ŋat m' onyal ay malo acurcur loyo wadi ama obedi kere." Jo je jo koko ni,  "Ey,  Ey," to jo je to jo ayi to jo ringo malo acurucur de kiri i ponde ponde.
P5	Apodo oringo malo ma ndelo acel,  to kalo wi gote maboyo loyo i piny gi pi. Ango oringo malo ma ndelo ario kalo gote to donjo i polo. To Acut oringo ma dwir ma ndelo adek gi pi ma koywomere,  tirtir kidho yu waŋ ceŋ. Malo de kalo wiy jo,  winyin jowinjo ka Acut ywak ni,  "An anitie acurcur maloyo,  aŋat a kere!"
P6	To malo ye adec kalo go,  Acut owinjo dwondi mathin,  "Tiŋ,  tiŋ,  tiŋ! Aŋat anitie acurcur loyo,  aŋat a kere." Manago oyido obedo Dyedye,  winyo ma thin loyo winyin man je! Go oyido omoko i wi kondo ma bwombi Acut munyo dwire idho i polo!
P7	To Acut waco ni,  "I kila loyan kendo," aka odwire ni lwith donjo i hongo. Oringo acurcur de acurcur tundo kama konyalo ringo kendo. To ywak ni,  "Anitie acurcur loyo winyo man je. Aŋat a kere mewin!"
P8	To winyo mathin no wok iŋangi bwombe. "Tiŋ,  tiŋ! Tiŋ,  tiŋ! An ayin,  an mathin loyo! An aŋatakere mewin." Oyido Acut ool swa ma kinyal medirok ringo malo.
P9	Gikenyo to cako loro gi winyo mathin no i bwombe. Winyin modoŋ jomako nge swa gi Dyedye. Jokuro go ma joyikere budho woko yer kwoŋe gi pi.
P10	To winyo mathin madwir no oneno kite mawadi jomako iye nge to donjo i bur thwol ma ni nono. Jowaco ri Tula ni,  "Gi waŋin madongo no,  iripo kuro dho bur no aka imaki go ka wok." To Tula bedo dho bur no.
P11	To ceŋ oyido mormor aka ma piyopiyo nindo okwalo Tula. Winyo mathin no olimbo,  oneno ni Tula nindo to kwale rigo ni,  "Z-zip."
P12	Tula olimo wic kwot swa rupir oweyo winyo mathin okwale. Onyo pama dwaro wor kende. Aka odie ceŋ go nindo kama winyin man jokinen go.

images:

illustrations/pages/306.png
illustrations/pages/292.png
illustrations/pages/295.png
illustrations/pages/293.png
illustrations/pages/294.png
illustrations/pages/296.png
illustrations/pages/299.png
illustrations/pages/300.png
illustrations/pages/301.png
illustrations/pages/302.png
illustrations/pages/305.png
illustrations/pages/304.png
illustrations/pages/307.png

translations:

Afrikaans (Translation)	Die Koning Van Die Voëls	id=10815
Afrikaans (Translation)	Koning Van Die Voëls	id=20077
Chinyanja (Translation)	Mfumu Ya Mbalame	id=15710
ChiTonga (Translation)	Mwami Wabayuni	id=15709
ChiTonga (Translation)	Mwami Wabayuni	id=18648
CiNyanja (Translation)	Mfumu Yambalame	id=18667
English (Original)	King of the Birds	id=920
English (Adaptation)	The Clever Little Bird	id=5397
French (Translation)	Le Roi Des Oiseaux	id=12680
IciBemba (Translation)	Imfumu Yafyuuni	id=18687
isiXhosa (Translation)	Uncede Inkosi Yeentaka	id=17575
isiZulu (Translation)	Inkosi Yezinyoni	id=12645
isiZulu (Adaptation)	Ungcede Inkosi Yezinyoni	id=13601
Kikamba (Translation)	Musumbi Wa Nyunyi	id=3123
Kiswahili (Translation)	Mfalme Wa Ndege	id=3116
Lugbarati (Translation)	Opi Aria Yi Ni	id=3121
Lugwere (Translation)	Kabaka We Nyonyi	id=16552
Lumasaaba (Translation)	Umuyiinga We Binywiinywi	id=3117
Lumasaaba (Translation)	Umuyiinga We Binywiinywi	id=8697
Lunyole (Translation)	Habaha W’Enyuni	id=3119
Maa (Translation)	Olkínkí Le Oó Imotónyi	id=7206
Oluwanga (Translation)	Omwami Wa Amayoni	id=3120
Portuguese (Translation)	Rei Das Aves	id=16660
Sepedi (Translation)	Kgoši Ya Dinonyana	id=18160
Setswana (Translation)	Kgosi Ya Dinonyane	id=15043
SiLozi (Translation)	Mulena Walinyunywani	id=18730
Tshivenda (Translation)	Khosi Ya Zwiṋoni	id=18183
Xitsonga (Translation)	Hosinkulu Ya Swinyenyana	id=18871
