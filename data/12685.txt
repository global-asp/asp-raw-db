url:	http://africanstorybook.org/reader.php?id=12685&d=0&a=1
id:	12685
title:	Aanyuni Abokok Akai Keng
author:	Simon Ipoo
artist:	Katrien Coetzer
lang:	Ng’aturkana
level:	First paragraphs
lic:	Creative Commons: Attribution 3.0
thumb:	http://africanstorybook.org/illustrations/covers/12685.png
desc:	Epitene lo asaki Abokok ka Ngitiang  luche lu eriamunos kangesi akai keng. Abu Abokok kiyokin ake kai.

page_text:

P1	Apei kolong'it,  alosi Abokok epedit aro na aya ng'inya. Ang'oleng'ole ng'esi elosi. Akienyiyarit ng'esi ewarakinit ng'akonyen lonyia,  kiriamun ka Ekame.
P2	"Isaki yong ibore a?" king'is Ekame. "Ee,  Ekame,  asaki ayong akai kang. Eyei ni ing'olikinia iyong a?"
P3	Tatachu Ekame tama: "Emam,  nying'olikina. Keng'arakini ayong iyong asakun!" Todoka ng'esi kakuu Abokok. Torotoki Abokok enapit Ekame alokakuu. Tasaka wadaang,  nakaneni amam nyeanyuna akai. Ayei akolong loting'ilan.
P4	Ekisidi wadio,  kiriamun ka ikeny Lochuk. "Isaki iyong ibore a?" King'is Lochuk "Ee,  Lochuk,  asaki ayong akai kang. Eyei ni ing'olikinia iyong a?" Tolimu Lochuk. "Emam,  nying'olikina,  nakaneni keng'arakini ayong iyong aanyun!"
P5	Kipukpukoki Lochuk ng'abeben toporo ng'aren. "Abe iwut bo iyong lokojokon." King'urung'urak Abokok.  Tobung'u Lochuk,  "Awaa,  aporokini ayong dang kakuu kon."
P6	Torubak Abokok elosi,  anapit Ekame ka Lochuk alokaku. Tasaka wadaang,  nakaneni nyeanyuna akai. Todooiyo akolong!
P7	Ekisidii keng kiriamun ka Ikolonyo nikori. "Isaki iyong ibore a?" King'is Ikolonyo nikori. "Ikong'ina Ikolonyo nikori,  asaki ayong akai kang. Eyei ni ing'olikinia iyong a?"
P8	Tatachu Ikonyo nikori tama,  "Emam nying'olikina, nakaneni keng'arakini ayong iyong asakun!" Toporoki kakuu Abokok dio kirukosi ka Ekame ka Lochuk,  tasaka wadaang,  nyeanyuna akai. Tokut akatorot naka ebong.
P9	Wadio kona,  kiriamun ka Nacheleru. Ayee Nacheleru ng'ipirkaala. "Isaki iyong ibore a?" Topolimu Nacheleru. "Ee,  asaki ayong akai kang. Eyei ni ing'olikian iyong?"
P10	Tama Nacheleru: "Emam nyeanyuna,  nakaneni keng'arakini ayong iyong asakun?" Toporok kakuu Abokok. "Kidarou, nyemiekini ayong ng'atur ang'ipirkaala kang." Kidarak Abokok tolemi Nacheleru ng'atur ang'ipirkaala.
P11	Tanapaa Abokok,  Ekame,  Lochuk,  Ikolonyo nikori ka Nacheleru. Tasaka wadaang nying'olikina akai. Tokutak ekuwam ng'akuui kwap ng'akejen Abokok. Abu tobur Abokok,  "Ipotioketo eesi!" Kiyang'ak Abokok.
P12	Topoloor ekuwam toribok akwap. "Ekoe,  aliwae eyei akai kang?" King'is Abokok. Abu edou togirok alomoru,  kimiliau nikalonan dio kilimulimu akiru. "Ekoe,  aliwae eyei akai Abokok?" King'itakinos Ekame,  Lochuk,  Ikolonyo nikori ka Nacheleru.
P13	Tokut ekuwam kiloilokin lokojokon. Tokuta ekuwam: Ekame,  Lochuk,  Ikolonyo nikori ka Nacheleru alokakuu Abokok.
P14	Sodi kisiak akiru na ang'amoru,  tip-tip-tip. Tobul Abokok lokojokon torujakin natubwa keng. Ebus tooma pe alilim. "Kong'ina! Ikwa akai kang nagaa!"
P15	"Eeh,  ikwa akai Abokok nagaa!"

images:

illustrations/pages/9213.png
illustrations/pages/9214.png
illustrations/pages/9215.png
illustrations/pages/9216.png
illustrations/pages/9213.png
illustrations/pages/9223.png
illustrations/pages/9218.png
illustrations/pages/9219.png
illustrations/pages/9220.png
illustrations/pages/9221.png
illustrations/pages/9222.png
illustrations/pages/9224.png
illustrations/pages/9227.png
illustrations/pages/9226.png
illustrations/pages/9225.png

translations:

Afrikaans (Original)	Skilpad Soek Sy Huis	id=9228
English (Translation)	Tortoise Finds His House	id=9229
French (Translation)	Tortue Trouve Sa Maison	id=12866
isiNdebele (Translation)	Ufudu Uthola Indlu Yakhe	id=13781
isiZulu (Translation)	Ufudu Uthola Indlu Yakhe	id=11291
isiZulu (Translation)	Tortoise Finds His House	id=11303
Kiswahili (Translation)	Nyumba Ya Kobe	id=12692
Lusoga (Translation)	Enkhudhu Yazuula Enhumba  Yaayo	id=21298
Oluwanga (Translation)	Likhutu Linyoola Inzu Yalio	id=13018
Portuguese (Translation)	A Tartaruga Encontra a Sua Casa	id=19218
