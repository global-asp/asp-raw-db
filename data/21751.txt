url:	http://africanstorybook.org/reader.php?id=21751&d=0&a=1
id:	21751
title:	Aberu Nakading'an
author:	John  Ng'asike
artist:	Jacob Kono
lang:	Ngâ€™aturkana
level:	First paragraphs
lic:	Creative Commons: Attribution 4.0
thumb:	http://africanstorybook.org/illustrations/covers/21751.png
desc:	Aya kolong ngakainon ngaarei. Alomito kechi lokol epei ka ekile.

page_text:

P1	Aya kolong ng'akainon ng'aarei. 

Alomito kechi lokol epei ka ekile.
P2	Nyeriamuna kechi ng'ide ng'irwa lukaalak. Nakaneni abu naapolon topoti, kidou ikoku. 

Aperorit ekile anawi ng'irwa ng'ulu.
P3	Toting etereku naachi na edounio naapolon. 

Kitamu aking'alakin nakain keng dio kidong'io ng'esi ekile anapei.
P4	Ng'irwa ng'ulu pe epoeno akimuj, anyamete ng'itung'a akimuj ejon.
P5	Abu aberu nachi tama, "Edorokini akimuj eng'alakinia nakain kang dio ataar." 

Anupit ng'esi atamar epedori akimuj naakonon akiyar ituan.
P6	Kipo ng'esi akimuj ng'irwa lukaalak. 

Nakaneni akidwang atonere abu nakain keng totum tanakunaku kotere akimuj naakonon.
P7	Abung'unet ekile, torukau ikoku kidoun, aberu naapolon ketum, nabo akimuj kelomar akipore.
P8	Tatalasi ekile ng'akiro na akipore akimuj king'is tama, "Ng'ae kitatami iyong akipore!" 

King'aing'ak aberu ekile tama, "Abala ayong epoo ataaria nakain kang."
P9	"Eng'olikinitor ayong ng'esi etereku kotere edou ikoku tamam ayong. Esibit kituarakini iyong ayong."
P10	Tong'oo ekile kikilak aberu, kichichik tama, "Kimiek ng'itamen luaronok ng'ulu."
P11	Tochunak ekile ng'olo ng'aberu keng, kisisil, dio kitatam eboyor loajokon.
P12	Apotu kechi daang tachamut akipore kotere itutumana akimuj naakonon. 

Eger kolong esiakinia akipore akimuj ng'esi ng'olo!

images:

illustrations/pages/25521.png
illustrations/pages/25510.png
illustrations/pages/25511.png
illustrations/pages/25512.png
illustrations/pages/25513.png
illustrations/pages/25514.png
illustrations/pages/25515.png
illustrations/pages/25516.png
illustrations/pages/25517.png
illustrations/pages/25518.png
illustrations/pages/25519.png
illustrations/pages/25520.png
illustrations/pages/25521.png

translations:

English (Original)	Jealous Co-Wife	id=21749
Kiswahili (Translation)	Mke-mwenza mwenye wivu	id=22079
