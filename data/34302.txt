url:	https://africanstorybook.org/reader.php?id=34302&d=0&a=1
id:	34302
title:	Tshipuka  tsha zwivhili
author:	Ndivhuho Mutsila
artist:	Jesse Breytenbach
lang:	Tshivenḓa
level:	First paragraphs
lic:	Creative Commons: Attribution 4.0
thumb:	http://africanstorybook.org/illustrations/covers/34302.png
desc:	Vha ha Magoḓa vha ṱangana na tshipuka tshiṅwe-vho.

page_text:

P1	Muḓi wa ha Magoḓa wo vha u  muḓi wa dakalo. Vhasidzanyana vhavhili vho guda u bika na u lima ngade kha mme avho. @@Vhatukana vhavhili vha tshi zwima na khotsi avho.
P2	Nga tshilalelo ḓuvha ḽiṅwe na ḽiṅwe, vho vha tshi anetshelana zwe vha ita iḽo ḓuvha.
P3	Khotsi avho vha tshi dzulela u kaidza vhana uri vha songo sunguvhela vhukatikati ha ḓaka. Vha vhudza muṱa wavho nga ha tshipuka tshiṅwe-vho tshi no dzula ḓakani. @@"Hetshi tshipuka tshi fana na riṋe vhavhili ro mamekana!"
P4	Ḽiṅwe ḓuvha avha vhananyana vho vha vha tshi khou tamba mulamboni. Khathihi fhedzi, murahu ha miri, ha dzumbuluwa tshipuka tshiṅwe-vho! @@Tshi na maṱo mavhili, nḓevhe mbili, zwanḓa zwivhili na milenzhe mivhili.
P5	Vha mbo shavhela hayani, vho tshuwa, uri vha vhudze khaladzi dzavho zwe vha vhona. @@Fhedzi avha vhatukana vha si zwi tende, "Havha vhasidzana vha khou vhalavhala!" vha mbo ralo.
P6	Nga murahu, vhatukana vha tama u vhona-vho. @@Vha tevhela avha vhasidzana mulamboni uri vha vhone itshi tshipuka nga maṱo avho.
P7	Vha sedza hoṱhehoṱhe fhedzi zwe vha vhona ho vha hatsi vhulapfulapfu na miri.@@Khathihi fhedzi, vha mbo pfa phosho, vha ṱingaṱinga.
P8	Vha vhona nṱha ha miri hu tshi khou dembetita tshipuka tshiṅwe-vho tshine a vha athu tshi vhona. @@Tsho vha tshi na zwanḓa zwivhili, milenzhe mivhili na khando mbili. Vhudzuloni ha tshithihitshithihi sa vhone.
P9	Avha vhana vha shavhela ha vhabebi hayani vha songo tshuwa zwone. @@Hu si kale muṱa woṱhe wa swika mulamboni uri vha vhone tshipuka itshi.
P10	"Ni songo nthwa wee!" hu amba tshipuka, musi tsho dzumbama nga muri. @@Zwa zwino avha vha khou kona u vhona mulenzhe muthihi fhedzi, tshanḓa tshithihi na ḽiṱo ḽithihi.
P11	"Ndi a fana na vhoiwe," ndi itshi tshipuka tshi tshi isa phanḓa. @@"Phambano nthihi i re hone ndi uri ndo sikiwa ndi na miraḓo mivhilimivhili."
P12	Ndi yone nḓila ye vha ha Magoḓa vha wana ngayo uri a vho ngo tea u ofha tshipuka itshi. @@Ndi muthu, a re na tshivhumbeo tsho fhambanaho na tshavho.

images:

illustrations/pages/19458.png
illustrations/pages/19455.png
illustrations/pages/19456.png
illustrations/pages/19457.png
illustrations/pages/19458.png
illustrations/pages/19459.png
illustrations/pages/19460.png
illustrations/pages/19461.png
illustrations/pages/19462.png
illustrations/pages/19463.png
illustrations/pages/19464.png
illustrations/pages/19465.png
illustrations/pages/19466.png

translations:

ChiShona (Translation)	Mhuka ine zviviri	id=22221
English (Original)	Creature with two	id=19467
English (Adaptation)	Picture story 1	id=37238
isiNdebele (Translation)	Isilwana esinakubili	id=35211
isiZulu (Translation)	Izinzawu	id=19468
Kiswahili (Translation)	Kiumbe cha ajabu	id=20022
Lusoga (Translation)	Ekitonde  ekyendhaghulo	id=27427
Sepedi (Translation)	Sebopiwa sa a mabedi	id=33344
Siswati (Translation)	Silwane lesinakubili	id=34417
Xitsonga (Translation)	Xinghunghumana	id=34195
