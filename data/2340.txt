url:	http://africanstorybook.org/reader.php?id=2340&d=0&a=1
id:	2340
title:	Mulongo Na Fisi
author:	Brigid Simiyu
artist:	Wiehan de Jager
lang:	Kiswahili
level:	First paragraphs
lic:	Creative Commons: Attribution 4.0
thumb:	http://africanstorybook.org/illustrations/covers/2340.png
desc:	Mulongo went into the forest to meet her friends. She took the wrong turn and got lost. Mulongo walked until she was tired

page_text:

P1	Palikuwa na msichana kwa jina Mulongo. Aliishi na wazazi wake karibu na kijiji cha Budongo. Siku moja mamake Mulongo alimtuma kuchota maji kisimani.
P2	Njiani,  alikutana na marafiki zake wakienda msituni kutafuta kuni. Mulongo alitaka kwenda nao. "Tafadhali,  nisubirini chini ya mti huu!" alisema, "Lazima nimchotee mama maji." Lakini marafiki zake hawakutaka kusubiri.
P3	"Sawa,  nitawakuta huko msituni!" Mulongo alisema huku akikimbia kwenda kumchotea mamake maji. Kisha akaenda msituni kuwatafuta marafiki zake.
P4	Alifuata njia iliyoelekea kwenye kijito. Upande mwingine wa kijito kulikuwa na njia nyingine ndogo kila mojawapo ikielekea upande tofauti. "Njia ipi marafiki zake walifuata?" alishangaa.
P5	Aliichagua njia iliyokuwa pana kisha akatembea,  na kutembea,  lakini hakuwapata marafiki zake. Alichoka sana kwa hivyo alipopumzika chini ya mti,  alilala mara moja.
P6	Mulongo alipoamka,  ilikuwa giza. Gizani,  macho ya manjano yalimulika. Alikuwa amezungukwa na fisi! Aliogopa asiweze hata kulia. Alijaribu kukimbia,  lakini fisi walimzunguka wakionyesha wazi kuwa walikuwa na njaa.
P7	"Usisonge," sauti ya fisi mkubwa zaidi ilisikika. "Ukikimbia,  utaliwa!" "Tafadhali,  niache niende nyumbani!" Mulongo aliwasihi.
P8	Badala yake fisi walimpeleka Mulongo katika nyumba yao iliyokuwa ndani ya msitu. Chumba kilikuwa kichafu kilichojaa mifupa na kelele ya nzi. Alilala chini na kudanganya kuwa amelala usingizi.
P9	Gizani,  aliwasikia fisi wakiongea wenyewe kwa wenyewe. "Moto unaendelea vipi?" mmoja aliuliza. "Je,  maji yanachemka?" Jibu lilikuwa,  "Kila kitu ni tayari." "Nimlete sasa?" "Ndiyo,  ndiyo!" fisi wale wengine walinguruma. "Tunahisi njaa!"
P10	Walikuwa karibu kumvuta Mulongo kumtoa chumbani wakati fisi mkubwa aliongea,  "Fisi,  subirini. Kumbuka kanuni ya kijiji. Hakuna fisi anayekubaliwa kula pekee- ni lazima tuialike jamii nzima kushiriki mlo."
P11	Walichukuwa muda mrefu kabla kurudi na yule fisi mkubwa alianza kusinzia pale mbele ya moto. Punde alikuwa anakoroma. Hii ilikuwa nafasi nzuri kwa Mulongo! Lakini vipi angeweza kumpita yule fisi? Kwa ukubwa wake,  alifunika sehemu yote ya mlango.
P12	Njia ilikuwa ni moja tu. Alijihimiza na kurukia juu ya mgongo wa fisi kwa mara moja,  kisha akakimbia,  na kukimbia jinsi miguu yake alivyomwezesha.
P13	Wakati huo huo,  fisi wale wengine walirudi na kuona kilichotokea. Walimfuata huku wakipiga kelele za hasira na gadhabu. Lakini,  walikuwa wamechelewa.
P14	Alipokaribia kijiji chake,  mwanakijiji mmoja alimtambua na kushangilia akisema,  "Mulongo,  Mulongo anakuja,  Mulongo anakuja." Baba na mama walikimbia kumbusu huku wakishukuru Mungu kwa kumwokoa mototo wao,  "Mulongo,  Mulongo,  tulidhani umekufa!"
P15	Kutoka siku hiyo,  Mulongo na watoto wengine hawakuwahi kururdi msituni pekee yao.

images:

illustrations/pages/1419.png
illustrations/pages/1420.png
illustrations/pages/1421.png
illustrations/pages/1422.png
illustrations/pages/1423.png
illustrations/pages/1424.png
illustrations/pages/1425.png
illustrations/pages/1426.png
illustrations/pages/1427.png
illustrations/pages/1428.png
illustrations/pages/1419.png
illustrations/pages/1429.png
illustrations/pages/1430.png
illustrations/pages/1431.png
illustrations/pages/1432.png
illustrations/pages/2135.png

translations:

Afrikaans (Translation)	Mulongo en Die Hiënas	id=10923
English (Original)	Mulongo and the Hyenas	id=2136
French (Translation)	Mulongo Et Les Hyènes	id=9960
Fulfulde (Translation)	Mulongo E Bu’I	id=10022
Hausa (Translation)	Mulongo Da Kuraye	id=9980
Kanuri (Translation)	Faji-a Bulduwa-A	id=10042
Luganda (Translation)	Mulongo N’Empisi	id=2342
Lugbarati (Translation)	Ojua Pi Obau Be	id=2343
Lumasaaba (Translation)	Mulongo Ni Namuunyu	id=3074
Lunyole (Translation)	Mulongo Ni Namunyu	id=2348
Setswana (Translation)	Mosidi Le Diphiri	id=2349
Zarma (Translation)	Mulongo Nda Koorey	id=10105
