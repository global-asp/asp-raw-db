url:	http://africanstorybook.org/reader.php?id=22155&d=0&a=1
id:	22155
title:	Ọhịa agwọagwọ
author:	Nwanne  Felix-Emeribe
artist:	Rob Owen
lang:	Igbo
level:	Longer paragraphs
lic:	Creative Commons: Attribution 4.0
thumb:	http://africanstorybook.org/illustrations/covers/22155.png
desc:	Otu ụbọchị

page_text:

P1	Sinugwu bụ obodo nta ugwu gbara gburugburu. Ọtụtụ agwọ bi nime ọhịa si n'elu ugwu ndị ahụ. Agwọ nke kachasị ukwuu ka ndi obodo na-akpo Ekenweohịa. Ndị mmadu na-atụ Ekenweohịa egwu nke ukwuu. Ọ na-elomi ma ewu ma atụrụ.
P2	Otu ụbọchị, ụmụnne nwanyị atọ aha ha bụ Ada, Akwaugo na Aňurị gara n'ọhịa ịkpata nkụ. Nne ha ochie dọrọ ha aka na ntị sị, "Kpachapụkwanụ anya maka agwọ ukwu ahụ bụ Ekenweohịa. Unu ewekwala ịhe ọbụla ọzọ n'ohịa ahụ n'abụghị nkụ." Nanị Akwaugo bụ onye n'egeghị ntị n'olu nne ya ochie.
P3	Ụmụ agbọghọ ndịa wee wekọta mmịrị-ara-ehi, unere, peteto na mmiri-oňụňụ. Ha werekwaara ụdọ maka ike nkụ na-kwa mma dị nkọ maka igbuji nkụ. Ha wee gawa n'ọhịa.
P4	Mgbe ha na-aga n'ụzọ, ụmụnne nwanyị ndịa na-akọrịta akụkọ na-achịrịta ọchị, N'otu-ntabi-anya, Ada, onye nke tọọrọ ha nịle sịrị ha." Mechịenụ ọnụ. Anyị nọ nso ebe obibi agwọ ukwu ahụ bụ Ekenweọhịa."
P5	Aňurị wee kpọọ ndi ọzọ sị, "Lekwanụ eze ọlaedo Ekenweohịa. Ngwanụ ka anyi were ha." Ada wee chetara ha, "Unu echefukwala ịdọ-aka-na-ntị nne anyị ochie. Ọ bụ nanị nkụ ka anyị ga-ewe site n'ọhịaa."
P6	Akwaugo wee si, "Atụkwasịghị m nne anyị ochie obi. O kwuru  otuahụ nanị ka ọ kwusị anyị ime ihe anyị chọrọ. Achọrọ m eze ọlaedo ndị ahụ." Nkaa wutere ụmụnne ya nwanyị. Ha wee sị ya, "Akwaugo, anyị adọọkwala gị aka na ntị." Ma nkaa agbasaghị Akwaugo.
P7	Mgbe ahụ, Ekenweọhịa wee bịa ịchọ eze ọlaedo ya. Oke iwe bịara ya mgbe ọ na-ahụghị eze ya. Ekenweọhịa wee nụ ka ụmụagbọghọ ndịa nọ na-akọri akụkọ na-achịrịtakwa ọchị. O wee zoo n'okpuru otu oke nkume dị n'akụkụ ụzọ ebe ụmụagbọghọ ahụ ga-esi gafee mgbe ha ga-alawa n'ụlọ ha.
P8	Ụmụnne nwanyị ahụ nọ n'ụzọ buru nkụ ha na-ala n'ụlọ ha. N'otu-ntabi-anya, ha wee nụ, "Hssssssssss!" Lekwa Ekenweọhịa, ọnụ ya gheere oghe na njikere ịta mmadụ. Egwu wee jide ụmụagbọghọ ahụ.
P9	Ekenweọhịa wee jụọ ụmụagbọghọ ahụ si, "Onye weere eze ọlaedo m? Onweghị onye zara ya ihe ọbụla. Ekenweọhịa wee kpebie ịnwale ụmụagbọghọ ahụ." Onye ọbụla aka ya dị ọcha ga-enwe ike ịbụ abụ nk'ọma. Ọ ga-ejikwa nkụ ya wee laa. Ma onye nke aka ya adịghị ọcha agaghị agụ abụ nk'ọma. Aga m eri ya!"
P10	Ada wee bido ịgụ abụ n'olu dị nnọọ mma: "Ọbughị mu, ọbughị mu weere eze ndị ahụ. Onye weere ha ka nọ n'azụ." Aňụri wee gụokwa abụ. Ọ gụrụ ya n'olu dị mma.
P11	N'ikpeazụ, o wee rue n'aka Akwaugo ịbụ abụ nke ya. Egwu ekweghị ya. O wee malite ịbụ abụ. Ọdịghị ụtọ na-ntị maọlị, tinyekwara na ọ kpọpụtaghị  nkpụrụ okwu nk'ọma.  Ekenweọhịa wee tie nkpu sị ya, "Ọbụ na inweghị ike ibụ abụ nk'ọma dịka ndị ọzọ?" Ekenweọhịa matara na ọbụ Akwaugo weere eze ọlaedo ya.
P12	Ekenweọhịa wee meghee ọnụ ukwu ya wee loo  Akwaugo. Ụmụnne ya nwanyị wee gbaa ọsọ gbalaga nime obodo. Ha wee kọọrọ mmadụ nile ihe mere. Nne ha ochie wee sị, n'oke nnwuta: "A dọrọ m ya aka na ntị; ọbụrụ nanị na o gere ntị."

images:

illustrations/pages/10763.png
illustrations/pages/10763.png
illustrations/pages/10765.png
illustrations/pages/10766.png
illustrations/pages/10767.png
illustrations/pages/10769.png
illustrations/pages/10770.png
illustrations/pages/10771.png
illustrations/pages/10772.png
illustrations/pages/10773.png
illustrations/pages/10774.png
illustrations/pages/10775.png
illustrations/pages/10776.png

translations:

Afrikaans (Translation)	Woud van Slange	id=20057
ChiTonga (Translation)	Cisaka Canzoka	id=18645
CiNyanja (Translation)	Sanga La Njoka	id=18662
Dhopadhola (Translation)	Lul Thwol	id=15738
English (Original)	Forest Of Snakes	id=13265
English (Adaptation)	The Evil Forest	id=14414
English (Adaptation)	Girl who did not listen	id=21789
French (Translation)	La Forêt Des Serpents	id=13772
IciBemba (Translation)	Insoka Isha Mumpanga	id=18682
isiNdebele (Translation)	Ihlathi leenyoka	id=21923
isiXhosa (Translation)	Ihlathi leenyoka	id=17524
isiXhosa (Adaptation)	Intombazana eyayinenkani	id=22430
isiZulu (Translation)	Inyoka yehlathi, uMagilogilo	id=16094
Kinyarwanda (Translation)	Ishyamba Ribamo Inzoka	id=17460
Kiswahili (Translation)	Msitu wa nyoka	id=13309
Kiswahili (Translation)	Asiyesikia la mkuu	id=21817
Lusoga (Translation)	Abaguuna Abasaatu No Ogusoota  Mu Kibira	id=21280
Ng’aturkana (Translation)	Amoni  Ang’Imunio	id=13310
Ng’aturkana (Adaptation)	Amoni Na Aya Ng'imunio	id=20357
Olunyala (Translation)	Esichakha Esya Chinjukha	id=13266
Oluwanga (Translation)	Omutsuru Kwe Tsinzukha	id=13311
Portuguese (Translation)	A Floresta De Cobras	id=16581
Sepedi (Translation)	Lešoka La Dinoga	id=18996
Sesotho (South Africa) (Translation)	Moru wa dinoha	id=20026
Setswana (Translation)	Sekgwa Sa Dinoga	id=14954
Setswana (Translation)	Naga Ya Dinoga	id=15462
SiLozi (Translation)	Linoha Zamwa Mushitu	id=18708
Siswati (Translation)	Mambakati, inyoka yelihlatsi	id=21519
Tshivenda (Translation)	Ḓaka Ḽa Dziṋowa	id=18296
Xitsonga (Translation)	Xihlahla Xa Tinyoka	id=18880
