url:	http://africanstorybook.org/reader.php?id=14812&d=0&a=1
id:	14812
title:	Mtoto Wa Miujiza
author:	Alice Edui
artist:	Wiehan de Jager
lang:	Kiswahili
level:	First paragraphs
lic:	Creative Commons: Attribution 4.0
thumb:	http://africanstorybook.org/illustrations/covers/14812.png
desc:	Mtu na bibiye wanamzaa mtoto wa miujiza.

page_text:

P1	Hapo kale aliishi mzee mmoja aliyeitwa Lotum.  Aliwafuga mbuzi,  ngamia,  ng'ombe na punda. Mkewe,  Akiru,  alikuwa mrembo sana.
P2	Waliishi kwa muda mrefu bila kujaliwa mtoto. Baadaye,  Akiru alijifungua mtoto mrembo. Lotum alifurahi na kujivunia mkewe.
P3	Siku moja Akiru alimwacha mtoto nyumbani pekee ili aende kuwakama ng'ombe. Kwa kawaida,  alimwachia kibuyu cha maziwa.
P4	Kila alipoachwa nyumbani,  mtoto angeamka na kunywa maziwa yote kisha aanze kulia. Naye mamake angekimbia chumbani na kumtuliza.
P5	Kila wakati Akiru alikipata kibuyu cha maziwa kikiwa kitupu. Alishangazwa sana na hakujua ni nani aliyeyanywa maziwa.
P6	Baada ya muda,  Akiru alimwarifu mumewe Lotum mambo hayo. Lotum akaamua kupeleleza.
P7	Lotum alijificha mahali chumbani humo. Mara alimwona mtoto akibugia kibuyu cha maziwa mdomoni. Alishangaa kumwona mtoto akiyanywa maziwa na kuyamaliza.
P8	Lotum na mkewe walipogundua haya,  waliamua kuondoka usiku mtoto alipokuwa amelala.
P9	Waliamua kumwachia mtoto wao ng'ombe mmoja,  ngamia mmoja na mbuzi mmoja.
P10	Mtoto alipoamka alishangaa nyumbani palikuwa pametulia.   Akawaona wanyama walioachwa. Alikasirika na kuwaua ngamia na mbuzi. Hatimaye,  alijitosa tumboni mwa ng'ombe.
P11	Siku moja ng'ombe akiwa malishoni,  mwanamume mmoja alimwona,  akwaza,  "Nitamchinja ng'ombe huyu nipate kitoweo."
P12	Mara akachomoa mkuki na kumfuma tumboni akafa. Alipokuwa akimchuna ngozi,  alisikia sauti kutoka tumboni mwa ng'ombe,  "Usiniumize,  nimo!"
P13	Mtoto wa miujiza alitoka tumboni mwa ng'ombe na kujinatisha katika kichwa cha mwanamume huyo. Mwanamume alijawa na hofu akatoroka kabla ya kuila ile nyama.
P14	Wlipofika nyumbani,  mtoto alijinasua na kukaa mwambani. Mwanamume alimchinjia mtoto kondoo dume aliyenona.
P15	Mtoto wa miujiza akala,  akashiba,  akafurahi. Usiku huo alitoweka asionekane tena.

images:

illustrations/pages/14779.png
illustrations/pages/14777.png
illustrations/pages/14778.png
illustrations/pages/14779.png
illustrations/pages/14780.png
illustrations/pages/14781.png
illustrations/pages/14782.png
illustrations/pages/14783.png
illustrations/pages/14784.png
illustrations/pages/14785.png
illustrations/pages/14786.png
illustrations/pages/14787.png
illustrations/pages/14788.png
illustrations/pages/14789.png
illustrations/pages/14790.png
illustrations/pages/14791.png

translations:

English (Translation)	Magic Baby	id=14930
Ng’aturkana (Original)	Muurui	id=14809
