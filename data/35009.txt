url:	https://africanstorybook.org/reader.php?id=35009&d=0&a=1
id:	35009
title:	Abelu ndi chidoli chamuzichi waki
author:	Pilirani  Kamanga and Winfred  Mkochi
artist:	Jesse Breytenbach
lang:	Chitonga (Malawi)
level:	Longer paragraphs
lic:	Creative Commons: Attribution 4.0
thumb:	http://africanstorybook.org/illustrations/covers/35009.png
desc:	Nthanu iyi ikamba za ku Abelu ndi muzichi waki

page_text:

P1	Kali kwenga kahulwa mweniyo wadanikanga kuti Abelu. Iyu wangupanga ngolu yaki. @@Abelu wengavi wakuti wamuyendese ngolu yaki yifya yo. Wangukambiya muzichi waki Meli wanguti, "Ndikhumba munthu wakuti wandiyendese ngolu yangu. Chondi chondi ndipasi chidoli chaku. Chingakwana mu ngolu umu."
P2	Kweni Meli wangumunene wanguti, "Ndakana, ndikhumba chidoli changu ndamweni." Meli wati wakaniza chidoli chaki, Abelu wangukwiya ukongwa. Wanguvwandamiya chidoli chiya ndikwamba kuguza. @@Meli nayu wanguguza janja limoza. Abelu wanguguza ndipu Meli nayu wanguguza. Ndipu janja limoza la chidoli chiya lingufyoka.
P3	Meli wangwamba kuliya. Wanguchimbiliya kwa anyina ndikuŵanene kuti, "Awonani Ama, Abelu waguza ndikufyo janja lachidoli changu. Wapenjanga kuti chidoli changu chije mungolu yaki kweni ini ndapenjanga kuseŵe nachu ndamweni."@@Ndipu anyina angumupembuza Meli, "Abelu wachita umampha cha."
P4	Ama anguŵanaŵna nthowa zakumusambiziya Abelu kuti waleki kukwasa vidoli vamuzichi waki. Nthowa imoza ingusanilika.@@Ama anguluta ku mubwezi wawu mweniyo wenga dokotala. Angumufumba anguti, "Ndikhumba mundiovyi." Dokotala wangumuka wanguti, "Ndikuovyeni mu nthowa uli, amubwezi?"
P5	Ama angumuka anguti, "Mwana wangu Abelu wayamba jalidu liheni. Wafyo janja la chidoli cha muzichi waki. Waleki jalidu laviyo. @@Mawa ndizakumukambiya kuti wazi ku chipatala kwinu ndi chidoli kuti janja lo muziliweze mumalu ngaki."
P6	"Chondi chondi muzimunene Abelu kuti watenele kukulipani ndalama chifukwa cha ntchitu yo mwagwira. Ndiziŵa walivi ndalama yeyosi, sonu muzimukambiyi kuti wasuki galimotu yinu yikulu yiya yeniyo nyengu zosi isanilika ndi fuvu." @@Mubwezi wawu wa Ama ŵa wanguseka ndipu wanguti, "Hinya nadi! Nthowa yamampha nadi."
P7	Anyina aku Abelu anguwele kunyumba kwawu. Angumufumba Abelu, "Kumbi asani watama pamwenga kujipweteka utenele kuluta pani?" Abelu wangumuka wanguti, "Asani ndatama pamwenga kujipweteka, nditenele kuchikumana ndi adokotala." @@Anyina aku Abelu anguti, "Unguchipweteka chidoli chiya, sonu uluti nachu kwa adokotala."
P8	Sonu Abelu wanguto chidoli chiya ndikuluta nachu kwa adokotala. "Chidoli ichi chapwetekeka uheni ukongwa. Ama andituma kuti ndizi nachu kwaku imwi."@@Adokotala anguzomela kuchinozya chidoli chiya. Anguchipangiya janja lifya.
P9	Adokotala angumunene Abelu anguti, "Chidoli ichi sonu che ndi janja lifya. Utenele kundilipila ndalama. We ndi ndalama zilinga?"@@Abelu wangumuka, "Chondi adokotala, ndilivi ndalama ye yosi. Ndingamulipilani cha pa ntchitu yo mwagwila."
P10	Ndipu adokotala anguti, "Chamampha! Ulivi ndalama ye yosi? Galimotu yangu ikulu njakubinkha ukongwa! Luta ukasuki galimotu yangu. Ndingu malipilu ngaki ngeningo."@@Abelu wanguto ndowu ya maji ndi kasalu kamampha. Panguto nyengu itali kuti wamalizyi kusuka galimotu iya yakubinkha.
P11	Sonu Abelu wanguluta ndikuchimupasa Meli chidoli chaki. Meli wangukondwa ndipu wangumunene Abelu, "Iwi ndi muzichi wangu wamampha. Ndakondwa kuti wanozya chidoli changu"@@Abelu wangumuka wanguti, "Muzichi wangu, phepa kuti ndingukwiya kweni so kuti ndingukupasa chitima."
P12	Kutuwa pazuwa lenilo, Abelu wanguleka kutoto so vinthu va muzichi waki. Ndipu wanguleka kufya mutima ndi muzichi waki.@@Abelu wangukumbuka ntchitu ikulu yakusuka galimotu ikulu yakubinkha ya adokotala. Wangutopu sambilu lakuti kukwiya ndikufyo vinthu vaŵeni kulivi chandulu chechosi.

images:

illustrations/pages/25399.png
illustrations/pages/25393.png
illustrations/pages/25394.png
illustrations/pages/25395.png
illustrations/pages/25396.png
illustrations/pages/25398.png
illustrations/pages/25397.png
illustrations/pages/25399.png
illustrations/pages/25400.png
illustrations/pages/25401.png
illustrations/pages/25402.png
illustrations/pages/25403.png
illustrations/pages/25404.png

translations:

Afaan Oromo (Translation)	Abeeliif Ashaangulliitii Obboleettii isaa	id=35504
Afrikaans (Translation)	Abel en sy sussie se pop	id=37755
Amharic (Translation)	አቤልና የእህቱ አሻንጉሊት	id=21583
Amharic (Translation)	አቤልና የእህቱ አሻንጉሊት	id=21585
Chichewa (Translation)	Abel ndi chidole cha mchemwali wake	id=34950
Chinkhonde (Translation)	Abelo ni cidoli ca mulumbu wake	id=34984
Citumbuka (Translation)	Abel na mwanchi wamdumbu wakhe	id=35036
Ciyawo (Malawi) (Translation)	Abelo ni cidole ca alumbu ŵawo	id=35060
Ellomwe (Malawi) (Translation)	Abel na echidolle ya murokoriye	id=35094
English (Original)	Abel and his sister's doll	id=21513
English (Adaptation)	Abel and his sister's doll (Colour-in)	id=21518
French (Translation)	Abel et la poupée de sa sœur	id=33148
isiXhosa (Translation)	U-Abheli nonodoli kadade wabo	id=37838
isiZulu (Translation)	U-Abel nonodoli kadadewabo	id=37717
Kanuri (Translation)	Ngwalimi-a Fero Karamabe Yanzǝganabe-a	id=32287
Khoekhoegowab (Translation)	Abeli tsî ǃgâsas di popis tsîra xa	id=24666
Kinyarwanda (Translation)	igikinisho cya mushiki wa Abeli	id=23375
Kiswahili (Translation)	Abeli na mwanasesere wa dadake	id=34487
Luganda (Translation)	Abelli ne dolle ya mwanyinaze	id=23013
Lugwere (Translation)	abel ne ekidole ekya mwonyoko weh	id=23826
Lusoga (Translation)	Aberi ni dole wa mwaninha	id=24879
Lusoga (Translation)	Abeli ni doli wa'mwanhinha	id=31009
Oshikwanyama (Translation)	Abel nokapopifa kamumwaina	id=24148
Oshindonga (Translation)	Abel nokapopitha koka mwaina kadhona ke	id=23906
Otjiherero (Translation)	Abel no mbopi jomute kue	id=24176
Rukwangali (Translation)	Abel nosipopisa sampanzendi	id=31496
Runyankore (Translation)	Abeeri Na Dolle Ya  Mwine Nyina	id=24026
Sepedi (Translation)	Abele le mpopi wa sesi wa gagwe	id=33457
Sesotho (Lesotho) (Translation)	Abele le popi ea ausi oa hae	id=36336
Sesotho (South Africa) (Translation)	Abele le popo ya ausi wa hae Palesa	id=33369
Siswati (Translation)	Abel namdoli wadzadzewabo	id=33394
Tshivenḓa (Translation)	Avhele  na mpopi wa khaladzi awe	id=34293
Xitsonga (Translation)	Hlanganani na n'wampopi	id=34160
