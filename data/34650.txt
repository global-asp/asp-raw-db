url:	https://africanstorybook.org/reader.php?id=34650&d=0&a=1
id:	34650
title:	Kwaghwan u organden
author:	Terkule Aorabee
artist:	Adonay  Gebru
lang:	Tiv
level:	Longer paragraphs
lic:	Creative Commons: Attribution 4.0
thumb:	http://africanstorybook.org/illustrations/covers/34650.png
desc:	Imo i organden ka imo ivungu. Ka wea ungwa u war ishôm.

page_text:

P1	Ngise ngise, orya ugen lu vea kwase na. Iti i or la er Yihdego. Kwase na lu Tiebe.@@Ichegh gba nahan Yihdego undu ya na sha u za keren tom. Tiebe lu yav mbu wan u sha uhar.
P2	Er Yihdego tsa zende anyom a anyom yô kuma un u hiden ken ya na.@@Cii man a mough zende yô, a za ker mhen hen tamen or u fankwagh.
P3	Yihdego sughun organden la yô a kaa a na er, "M tsa zende ne kpishi nahan kumam yemen. Man u nem iveren man kwaghwan."
P4	"Wan wam, ver ato. U mough zende yô, de tôôn iceren ga. De we zwa sha hanmô kwagh u u zough ashe shamin ga. Shien u ishima I vihi u yô, de kulen kwagh ga," ka pe tamenor kaa un la.
P5	Yihdego kôr gbenda yemen. A zua a mbakasuav unyiin. Ve za ar hen akahar a gbenda.@@Mbakasuav mbera tôô iceren gbenda. Yihdego umbur kwaghwan u ortamen la. A tôô gôgôgbenda.@@Mbakasuav mbera za zua a mbanumungbenda.
P6	Yihdego zende yange jimin za ar hen wangar ugen. A pine ijiir i tsan kpa or môm lumun u ngohol un ga. @@Orgen gema kaa a na er, "Se mba lumun mbavaninya ken atô u uyaav asev ga, kpaa, za heera." A hôn ihôwe sha ya u genegh.
P7	Ya la lu ya u tor. Ior kpishi mba ve nyôron ken ya la ve duen uma ga.@@I de un a nyôr shi i na un kwaghyan man msôrom ma dedoo.@@Pendatyo u Tor doo kwase vindi vindi.
P8	Zum u Yihdego nenge a ya u Tor yô, sar un pe pinen er, "Er u er nena ve u maa imba ya ne?" Shi er un ken ishima pe wuese er, "Kwase u tor ne engem ashe tsô!" @@Kpa a umbur kwaghwan u organden la. A lu viing tugh mbula cii.
P9	Sev mbu aven, Yihdego kôron gbenda u yemen yô, Tor yila un.@@"Hanmô or u nan nyer hen ya wam yô ka nan wa zwa sha ya ne man kwase wam kpaa. We yô u er nahan ga, alagh ga u ngu ortyom u Aôndo. Nahan yô, me nau zanaria, man sam u uyia kua ujaki," Tor tôndo zwa a na.
P10	Ayange nga karen yô, Yihdego zende za nyôr hen ya na. A kema wegh kpa or bugh hunda ga.@@A gbir ashe sha ian hunda. Kwase na lu yaven vea agumaior ahar sha gambe. Ishima vihi u je sar un pe wuan or. Kpaa a umbur kwaghwan u organden la.
P11	Organden la lu kaa er, "De kulen kwagh shien u ishima i vihiu ga."@@Shien kpuaa yô, Tiebe bugh hunda man nenge a nom na.@"Va nenge nen, ter wen hide," a kaa a mbayev mba uhar mbela. Ve cii ve zua saan saan.
P12	Yihdego, sha kwaghwan man iveren i organden la, war mbanumungbenda shi hingir ornyar. A lu vea tsombor na ken bem man msaaniyol.

images:

illustrations/pages/25669.png
illustrations/pages/25667.png
illustrations/pages/25668.png
illustrations/pages/25669.png
illustrations/pages/25670.png
illustrations/pages/25680.png
illustrations/pages/25672.png
illustrations/pages/25673.png
illustrations/pages/25674.png
illustrations/pages/25675.png
illustrations/pages/25676.png
illustrations/pages/25677.png
illustrations/pages/25678.png

translations:

English (Translation)	Advice from an old man	id=22034
English (Adaptation)	Advice from an old man	id=36106
Tigrigna (Original)	ምኽሪ ወላዲ	id=22011
