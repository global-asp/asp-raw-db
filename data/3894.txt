url:	http://africanstorybook.org/reader.php?id=3894&d=0&a=1
id:	3894
title:	Candiru Pi Dri`bi Ifi Na `diyi Be
author:	Doris Maandebo
artist:	Wiehan de Jager
lang:	Lugbarati
level:	Longer paragraphs
lic:	Creative Commons: Attribution 3.0
thumb:	http://africanstorybook.org/illustrations/covers/3894.png
desc:	Three young girls go to the forest to gather some wood on a hot day. There was enough

page_text:

P1	Ndra drio,  ezoanzi na mu eja owuria.
P2	O'du 'da si etu dri tu,  nga mu yi saa yia Avi dika oyaa yi eyi ma rua,  dika saa yi.
P3	Coti yi ega kini angu bi`bo. E'do mvi vile enyatia mbele mbele.
P4	Ka mu eca aku tia inyia `bo,  Candiru `ba dri ima ombea. Eri vile nyoro ombea ri ma e'yo avi erini `dale. "Kirikiri ada nga mani dri vile `dale!" `Ba matu `ima agiyi pivu. Te eri ma agi pi kini saa di vile.
P5	Candiru nga dri da vile yia `dale a`dule. Esu `i vile nyoro ombelea ri ra dika ari emvizu akua. Te avi angu biza ma alia ra.
P6	Ne diza jo azini ma alia engazu re. Ari vunia `dale `dika kpo jotile.
P7	Osu nezu kini ocee zi jotile ni dika `y`o,  "Ile a`du afani?" "Ma avi avi dika ale ta mani pari lazu," Candiru nga omvi. Mi efi joa akazu mi cizu ku," oce nderi nga `yo. Candiru ngadi fi joa."
P8	Oce nga coti `yo,  "Mi a`di mani nyaka" "Te ma a`dini nga oku nyaka oce ni ku `di?" Omvi eri. "Mi a`di akazu mi cizu ku!"oce `yo. Candiru ngadi nyaka a`di oce nderi dri ra.
P9	Coti oce kini,  "Mi ede ma vile gbolo dri" Candiru kini,  "Ma ede nga oku drio gbolo dri oce ni ku." "Mi ede gbolo dri kaniku ma mi ci ra!" Candiru ngadi gbolo dri edera.
P10	Ri nyaka a`di,  angu we,  azini afa yi oji oce dri o`du dria. O`du azini alu,  oce nga `yo,  "Candiru,  ma andru mu ma agiyipi azini yi vu omu ru. I we jo ale,  mi a`di nyaka, dika mi oji afa yi de nga po`di ma ecani ku."
P11	Oce ka mu dri ko mu tapu,  Candiru enze dri`bi ima dria ifi na. `Ba dri`bi alu ri gbolo etia,  aluri jotile ngukua,  dika`ba di alu ri ti licoa. Nga apa akua okpo ini eco ri si ra.
P12	Oco ka mu emvi `bo,  e`do Candiru ni ndaa. "Candiru,  mi ngua ya?" "Ma gbolo etia `do`i," dri`bi aluri `yo. "Ma jotile etia `do 'i," dri`bi irizuri kini. "Ma ti licoa `do 'i." dri`bi nazuri `yo.
P13	Oce ni di coti kini Candiru ole `I `bo. Ngadi nzu kpere enyati `da ma alia `dale. Te Candiru ma adripi yi ri eri dri te abe ose be. Oce ojati dika apara,  kpere andru `ba ne ni nga eri dika ku.

images:

illustrations/pages/1196.png
illustrations/pages/1197.png
illustrations/pages/1198.png
illustrations/pages/1196.png
illustrations/pages/1199.png
illustrations/pages/1200.png
illustrations/pages/1201.png
illustrations/pages/1202.png
illustrations/pages/1203.png
illustrations/pages/1204.png
illustrations/pages/1207.png
illustrations/pages/1208.png
illustrations/pages/1209.png
illustrations/pages/1210.png

translations:

Aringati (Translation)	Ãlíríkí Ꞌi Ãzíla Drị̃ꞌbị́ Na Kî	id=7532
Ekegusii (Translation)	Nozibele N’Echitukia Isato	id=3165
English (Original)	Nozibele and the Three Hairs	id=1880
English (Translation)	Anna and the Three Hairs	id=7903
isiXhosa (Translation)	Unozibele Namanwele Amathathu	id=6711
isiZulu (Translation)	Unozibele Kanye Nezinwele Ezintathu	id=3896
Kikamba (Translation)	Nonzimbele Na Nzwĩĩ Itatũ	id=3164
Kiswahili (Translation)	Nozibele Na Nywele Tatu	id=3159
Luganda (Translation)	Nakku N’Enviiri Essatu	id=3167
Lugbarati (Official) (Translation)	Candiru Pi Dri'biifi Na ‘Diyi Be	id=8799
Lumasaaba (Translation)	Namutosi Ni Butsuune Butaru	id=3892
Lunyole (Translation)	Nanjoosi N’Efiiri Edatu	id=3890
Maa (Translation)	Nozibele Ó Ilpápít Okúni	id=3163
Oluwanga (Translation)	Prisca Nende Obushinga Butaru	id=3162
Oluwanga (Adaptation)	Prisca Nende Obushinga Butaru	id=19596
Sepedi (Translation)	Nozibele Le Meriri E Meraro	id=3169
Sesotho (Lesotho) (Translation)	Ts'oanelo Le Ntja Ea Nkoapo.	id=6710
Sesotho (Lesotho) (Translation)	Nozibele Le Qobo Tse Tharo	id=10368
Setswana (Translation)	Nozibele Le Meriri E Meraro	id=3168
