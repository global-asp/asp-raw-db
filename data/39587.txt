url:	https://africanstorybook.org/reader.php?id=39587&d=0&a=1
id:	39587
title:	Akwati u tar mba dyakov
author:	Terkule Aorabee
artist:	Adonay  Gebru
lang:	Tiv
level:	First paragraphs
lic:	Creative Commons: Attribution 4.0
thumb:	http://africanstorybook.org/illustrations/covers/39587.png
desc:	Ter u genegh lu kpen nahan undu mbayev nav mbaakwati mba dyakov utar. Hanmô wan lu a dyako sha inja i tomaveegh u nan.

page_text:

P1	Tamen or ugen lu, iti na er Hogos. Lu a mbayev utar. @@Hogos soo er mbayev nav ve lu a inyaregh zum u una kpe kela yô. A ver ve mbaakwati utar.
P2	Hogos za hen orwandor a na Haile. @@A kaa a na er, "M soo mer mbayev av ve lu a inyaregh. M ver mbaakwati utar sha ci ve. M soo mer na ve zum u me kpe kela yô."
P3	Zum u Hogos kpe kela yô, Haile yila mbayev nav. @@A kaa a ve er, "Ter wen yange nam mbaakwati utar sha ci wen. Hanmô wen nana tôô u iti i nan i lu sha min la."
P4	Mbayev mbela tôô mbaakwati mbela man bugh ve. @@U hii hii la zua a zanaria keregh. U sha uhar la lu a inya keregh. U sha utar lu a ambi a uile keregh.
P5	Wan u zua a zanaria la ember kpishi. Mba uhar mbela saan ishigh sha ga. @@Ve hii u eren ayôôsu vea na.
P6	Haile kaa a ve er, "Ne mba aningbianev, de zehe nen zwa ga. De me za a ven hen gyanden or u fankwagh u gen a wa ne kwagh."
P7	Haile za a angbianev mba utar mbela hen gyanden  orfankwagh ugenegh.@@ Haile sugh igyanden or la, "U nder vee? Se va u va keren kwaghwan hen a we sha kwagh u dyako."
P8	Haile pase igyanden orfankwagh ne kwagh u akwati mba dyako mba utar mba Hogos ver sha ci u mbayev nav la. @@"Hegen yô mba zôhôn zwa vea u a tee zanaria la," Haile kaa un nahan.
P9	Orfankwagh la kaa er, "Ter wen yange lu a ityôkyaa i veren hanmô wen akwati u a ver ne yô."
P10	A za hemen er, "We u u ngohol zanaria la, tereu soo er we u lu or u eren kasua. We u u ngohol inya la, tereu soo er u lu orsule."
P11	"We u u ngohol ambi a uile la, tereu soo er u lu orkuran ilev. Yange soo er hanmô wen nana lu a tomaveegh u nan," a mase kulen kwagh la.
P12	Ve ungwa kwaghwan ne shi ve lumun amin. @@Hanmô ve kôr tomaveegh u nan dôông nahan ve cii ve lu saan saan man ken mkpeiyol.

images:

illustrations/pages/26153.png
illustrations/pages/26150.png
illustrations/pages/26151.png
illustrations/pages/26152.png
illustrations/pages/26153.png
illustrations/pages/26154.png
illustrations/pages/26155.png
illustrations/pages/26156.png
illustrations/pages/26157.png
illustrations/pages/26158.png
illustrations/pages/26159.png
illustrations/pages/26160.png
illustrations/pages/26161.png

translations:

English (Translation)	Three boxes of wealth	id=22261
Kῖmῖῖrũ  (Translation)	Mathandũkũ jathatũ ja utonga	id=32826
Kinyarwanda (Translation)	Udusanduku dutatu tw'ubukire	id=26153
Kiswahili (Translation)	Masanduku matatu yenye mali	id=22462
Lusoga (Translation)	Bookisi edhobukombe	id=28409
Tigrigna (Original)	ሃፍቲ ዝሓዘ ሰለስተ ሰናዱቕ	id=22260
