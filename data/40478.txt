url:	https://africanstorybook.org/reader.php?id=40478&d=0&a=1
id:	40478
title:	Íshu í shin ìfí u Benue
author:	Terkule Aorabee
artist:	Raphael Msughter Chekwa, Terkule Aorabee, Terkule Jnr Aorabee and Vyangel Aorabee
lang:	Tiv
level:	Longer paragraphs
lic:	Creative Commons: Attribution 4.0
thumb:	http://africanstorybook.org/illustrations/covers/40478.png
desc:	Íshu í shin u Benue ka takeda u pasen asav asav u íshu i mbayaren ikyôr shin mnger ve ker shin ifi u Benue yô. Sha er ior a fa a seer shi mbayev kpaa ve a hen yô.

page_text:

P1	Benue ka kpentar u i ii u iti sha ìfí u Benue yô. Í na un iti i ukwav ér "Ikysese Kwaghyan". Ka atamakyon man iyiav tseegh a ngee ken Benue ga. Íshu ngi shin ìfí u Benue atô kposo kposo. Ijô  er Wurukum nahan hingir iorbenue ciu ishu.
P2	Mba yer ishu ne ér, Kusugh. Ka we a kôr kusugh yô, a durau ken wé gighir, aluer ka uvesen je yô, ka a dura or nan pav wegh je kpaa. @@Kusugh gberen tsuwe ga, ka a tôô kwa môm pilia man we a ulugh yô kusugh ngun. Kpa u benden ave yô ka ga.
P3	Kôgh ka bo ishu. Ka à wua zege ko je kpaa. Kôgh ka a lian asàà nahan ko una menan un yô man a daghem a man a kuma ko shin ikyer. @@Ka a  tsuwe kôgh yô a suen ku er, "Uhar-uhar, uhar-uhar, uhar-uhar "
P4	Mba yel ishu ne ér, kpiyô. Ka i á lu kpishi i yila er akpuô. Ka imiôm ken ishu ii hembé lu ican ga u zuan a mi cii. @@Ka í lu a apusu iyol, í kember sha tsembelee man i gba eren gbayol a mi ye.
P5	Nyiantsa (ciasegh) ka anshu u kpuee. Ngu a lu fele fe fele shin mnger kpishi. @@Ka ior mba fan ikyôr tsembelee ka ve kôr un sha tsuwe u i yer ér mishi la ye. @@Gberen tsuwe tum ityogh ga. Nyiantsa ngu ngô vea àbànger.
P6	Chafa ka ishu i pupul. Uter asev ve yila "captain" ér Chafa. Ka se yila un iti i gen er, Ijebe. Ka ve a lu nôngu yô ka ajebe Apusu na nga a lu cuku. Lun a akuhe kpishi kpaa ga. @Mba zough a na ken u kungwa uagh ga saa ken ífí tseegh.
P7	Ambiuya ka iti i iyongo i hanmô ishu i ì lu a ambi kpishi yô. Ngun ka a lu a ikyuhwe iyol kua ken mugh nyam na kpaa. @@Ngu ngô vea mba swemshu man ndiaravande (Ikpyorzwa) nahan.
P8	Liv ka ishu ì lun iyol leghlegh kpishi. Ka vea lu nongo yô i yila er aliv. @@Gbem-zwa na u Sha la ka a hemba lihen. Iti iyongo na ér ankarzwa. Ngôôr hôôn kpaa ga. @@Liv i tamen ka i uter asev mbatsev yange ve ver sha ciu ngôkem ye.
P9	Atu (Alaji) ka se yila un iti iyongo er azer sha ciu a lyemen iyol kpishi. Ngu inja er ka kôgh  nahan kpa iyol na ka i lu pupul. @@Aluer atu kuma'u ishiagh yô ka u gba kyundu keng. Megh ku sha asàà na la zua vea iyôato
P10	Àbànger ka á lu anyi ken zwa a hor shi á ese kpishi. Cie kwagh ga. @@Pe ior ve gbe iyol shin mnger kpaa àbànger banen ga. Aluer nomsoor nànà ôô iyol idyelegh yô, àbànger u vesen ka a fatyô u tôndon nan ijua je kpaa.
P11	Ànàm ka a lyemen iyol kpishi. Iti na igen ér Àkèr. Uke mba soon un ga, er ngu a atumba. Ka ve yila un ér Maimama. @@Àkèr ka a fatyô u duen kpelan inya yemen ica tugh. Zum u mgerem ma om yô ka a lu shin zwa zanzan iagh i kar pèvèn.
P12	Iyôàto ka anshu u taver kwagh kpishi. Ka vea lu nôngu yô i yila er iyôv mbi àtoov.. @@Asáá na nga a lu her pe uiaa ve lu la jighjigh. Zum u ishiagh ki iyôàto ka ki a kuma u yô, oo ka u à ta gela gela kpa wuhwe ka u kôrou je u nôngo ku.
P13	Ipyéérégh ngu ngô vea liv kpa un yô kehen ga. Ka ve a lu nôngo yô i yila ve ér mpéérém. @@Ka ve lu ijwa hóghloo shi ve wa ahôm kpishi. Ve kpa mba ngôôr hôôn ga.
P14	Anboum ka bo ishu. Iti na igen ér nyéhérégh. Ikyôvogh nagh ki a ishóhó kua megh kpaa. Saa ka i hùa ki kela cii ve i ya ye. @@Ikyôvogh nagh civir je mbayev ka ve var gbande a min kpaa. Anboum ka un a nyande yô íshu i í me cii ka i kpe.
P15	Anyi a anboum nga a lu er ka zwa nyon nahan. Kwagh ngu a tsér anboum yo a mol tintin er ka a sùwe bol nahan.@@ Er kusugh nahan anboum timbir a tsuwe ga. Aluer u mishi fefa ga yô ka à tôndo gbenger tsuwe a undu kor.
P16	Íshu ngee shin ìfí u Benue kpishi. Ingin ka nyinyashu je ne. @@Ken hemen yo se lu duen tembe a íshu igen èr Indar, Iyôshu, Hungur, Akua, Íjíko, Ko man Ninga nahan.@@ Íshu ka i a ngee yô i tumba í an Sha u i  de saan ishe ga yô.

images:

illustrations/pages/86180401.png
illustrations/pages/86180402.png
illustrations/pages/86180403.png
illustrations/pages/86180404.png
illustrations/pages/86180405.png
illustrations/pages/86180406.png
illustrations/pages/86180407.png
illustrations/pages/86180408.png
illustrations/pages/86180409.png
illustrations/pages/86180410.png
illustrations/pages/86180411.png
illustrations/pages/86180412.png
illustrations/pages/86180413.png
illustrations/pages/86180414.png
illustrations/pages/86180415.png
illustrations/pages/86180416.png
illustrations/pages/86180417.png

translations:

