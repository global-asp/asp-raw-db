url:	http://africanstorybook.org/reader.php?id=18486&d=0&a=1
id:	18486
title:	Jedalaaf Illeti
author:	Mulualem Daba
artist:	Jacob Kono
lang:	Afaan Oromo
level:	Read aloud
lic:	Creative Commons: Attribution 4.0
thumb:	http://africanstorybook.org/illustrations/covers/18486.png
desc:	Bara durii Jeedala beela’e tokkotu ture. Hantuuta dagala keessaa qabachuuf yaalu iyyuu garuu qabachuu hin dandanye.

page_text:

P1	Bara durii Jeedala beela'e tokkotu ture. Hantuuta dagala keessaa qabachuuf yaalu iyyuu garuu qabachuu hin dandanye.
P2	Gogorri qabachuu yaale,  gogorrinis fiigdee muka irra baate. Isa booda,  jeedalichi Futuu (Tuqaa) furdoo tokko argee,  "Futuun kun baay'ee mi'oofti," jedhee yaade. Futuunis jeedela argitee fiigdee boolla ishee dhakaa guddaa tokko jala jiru keessa galte. Jeedallis,  "Boolla kana qotee baasun qaba," jedhee yaade.
P3	Jeedalli boolicha qotuu jalqabe. Boolicha waan gadii fagessee qoteef dhakichi harka jeedalaa irratti jige. Innis of irraa kaasuu hin dandeenye. Isa boodas,  "Maaloo na gargaara! Dhakaan narratti kufe," jedhee iyyuu jalqabe.
P4	Yommuu kana illeettin dhagessee fiigdee gara jeedela deemte,  "Maal taate?" jettee gaafatte. "Osoo Futuu qabachuuf jedhuu dhakaan kun harka koo irratti kufe. Maaloo illeettii arjaa nana na gargaari!" jedhe.
P5	Illettinis,  "Ani sin gargaara ture garuu ani xiqqoo dha humna dhakaa guddaa kana sirraa kaasu hin qabu. Garuu yoon si gargaare maal naf goota?" jettee gaafate. "Maaloo,  maaloo,  anuu nyaata mi'awaa ati jallatun irbaatakeef siifan fida. Addunyaa kan irratti nyaata baay'ee mi'awaa ta'ee nyaata," jedhee kadhate. Illettinis,  "Siigargaruf nan yaala," jettee. Irrattis walii galan.
P6	Illeettin dhakicha irraa kaasuf dhiibde. Dhakichi garuu socho'uu dide. Irraa dedebi'uun dhiibde. Dhuma irrattis dhagicha irraa kaftee. Nigammades.
P7	"Amma dhagichi sirraa ka'eera. Kanaafuu,  nyaaticha nafkenni," jette Illeettin. Jeedellis,  "Nyaata maali? Ani nyaata siif kennu homtuu hin jiru. Amma waanan baay'ee beela'eef illeettii coomtuu nana amma siin nyaadha," jedheen. "Maal jette?" Jette illettiin naasuutin,  "Anatu si garagaare dhakaa sirraa kaase! Akka na badhaastu waliigallee ture. Amma akkamittin sin nyaadha jetta?" Jette aridhan. Jeedallis,  "Ani Jeedela. Ati immoo Illeettii dha. Yeroo hunda Jeedalli Illeettii ni nyaata. Kanaafuu,  nan hin falmin," jedhee kabale. "Kuni sirrii miti maaloo. Jaarsolii barbaadannee waan isaan nun jedhan dhageenya," jettee Illeettiin jeedala kadhate.
P8	Isa booda Jeedallafi Illeettiin jaarsa biyyaa barbaacha wal fudhatanii deeman. Dhuma irrattis jaarsa tokko argatan. "Maaloo nu gargaara," jette Illettiin. "Ani du'aa isaa oolchen,  Jeedalli kun amma nanyaachufi. Dhakaan guddaa tokko harkaa isaa irratti kufee ture. Yoon dhakicha irraa kaase akka na badhaasu waada naafgalee ture. Garuu ergan dhakicha irraa kaase booda waada naf seene cabse sin nyaadha nan jedhe," jettee Illeettin jaarsichatti himatte.
P9	"Kuni sirrii miti," jedhe jaarsichis. Itti ansudhanis,  "Obbo Jeedalo ati galata kan hin qabneedha. Kanaafuu,  Illeettin nagaadhan haa deemtu," jedheen Jeedalan. Jeedallis,  afaan garmalee banee,  ilkaan isaa dhedheeroo gadi yaase Jaarsichan agarsiise. "Hinta'u,  Illeettii kana hin gadhiisu. Akka irraa naan hindhowwine yookiin siinan nyaadha," jedhe Jeedalli Jaarsicha sodaachise.
P10	Jaarsichis,  "Maaloo nan hin nyaatin. Tasa dogogoreen ta'a. Ati sirrii dha. Ani waan kana asitti murteessuu hin danda'u osoo bakka dhakicha hin ilaalin. Maaltu ta'e garuu bakkaa dhakichatti?" jedhee wawate.
P11	"Kuni baay'ee salphaadha. Waan achitti ta'ee baruu yoo barbade Kottu deemne sittan agarsiisa," jedhe Jeedalli. Isa booda,  Jaarsa,  Illeettiifi Jeedalli walqabatani gara bakkichatti deebi'an. Erga bakkicha gahanii boodas,  Jaarsichi,  "Asii maal hojechaa turtan?" jedhee gaafate.
P12	Hantuuta daggalaa osoon adamsa jiru,  Hantuutin boolla ishee keessa galte. Osoon baafachuuf qotaa jiruu,  dhakaan harka kiyya irratti kufe. "Dhakaa isa kam?" jedhee jaarsi Jeedalan gaafate. "Kunoo isa kana," jedhee Jeedalli itti agarsiise. Jaarsichi,  "Atihoo essa turte?" jedhee gaafate. Jeedallis,  "Kunoo as," jedhee ciise itti agarsiisuf.
P13	Jaarsichis Illeettii ilaalee,  "Ati baay'ee xiqqoo dha. Humnas waan qabdu natti hin fakkaatu dhakaa kana dhiibuuf. Ani kana gochuu kee hin amanu. Ati dhuguma dhakaa kana dandessee hin dhiibdu," jedheen. Illeettinis,  "Natu dhiibee irraa kaase! Nan danda'a!" jettee boosse. Jaarsichis,  "Yoo dandesse mee natti agarsiisi," jedhe.
P14	Isa booda,  Illeettiin irra dedebitee dhakicha dhiibde. Dhakichis harka Jeedala irratti kufe. Jaarsichis,  "Dura haala kanaan Jeedala argitee," jedhee Illeettii gaafate. Illeettiinis,  nyaara ishee haala amma jiruun arguu ishee ibsite.
P15	Jaarsichi deebisee jeedalaan,  "Haala kanaan turee kan Illeettiin sii argite?" Jedhee gaafate. Jeedallis nyaaran,  "Eyyee" jedhe. Jaarsichis,  "Gaaridha. Amma lamaan keessanuu haala duraa walagartanitti jirtu. Kanaafuu,  illeetti fiigii gara mana keetti gali anis gara mana koottan gala," jedhe.
P16	Haala kananis Jaarsafi Illeettin Jeedalaa isa galata hin qabne sana dhakaa jalatti dhiisanii gara mana isaani galan jedhama.

images:

illustrations/pages/18475.png
illustrations/pages/18468.png
illustrations/pages/18469.png
illustrations/pages/18470.png
illustrations/pages/18471.png
illustrations/pages/18472.png
illustrations/pages/18473.png
illustrations/pages/18474.png
illustrations/pages/18475.png
illustrations/pages/18476.png
illustrations/pages/18477.png
illustrations/pages/18478.png
illustrations/pages/18479.png
illustrations/pages/18481.png
illustrations/pages/18482.png
illustrations/pages/18483.png
illustrations/pages/18484.png

translations:

Amharic (Translation)	ቀበሮና ጥንቸል	id=18845
Amharic (Translation)	ውለታቢሱ ቀበሮ	id=21243
English (Original)	Jackal and Rabbit	id=18485
English (Adaptation)	Ungrateful Jackal	id=20876
Kiswahili (Translation)	Mbweha Na Sungura	id=19387
Kiswahili (Translation)	Mbweha Asiye Na Shukurani	id=21124
Lunyole (Translation)	Ahasuje  Ahatasiima	id=21025
Ng’aturkana (Translation)	Epeot Lope Alakara	id=21123
Tigrigna (Translation)	ዘየመስግን ተኹላ	id=21109
