url:	http://africanstorybook.org/reader.php?id=21785&d=0&a=1
id:	21785
title:	Mogwera Mmolayi Wa Ka
author:	Smangaliso Molebale
artist:	Thulani Mhlanga
lang:	Sepedi
level:	Longer paragraphs
lic:	Creative Commons: Attribution 4.0
thumb:	http://africanstorybook.org/illustrations/covers/21785.png
desc:	Thabo o etsa segwera se sa lokang. Na dilo di ka fetogela Thabo?

page_text:

P1	Kgale kgale kua motseng wa Mphahlele gobe go nale lesogana le le bego le dula le batswadi ba lona.
P2	E be e le lesogana la go hlompha le go theeletša batswadi ba lona, le motho o mongwe le yo mongwe. Leina la lesogana leo ke Thabo Maloba.
P3	Ka letšatši la Mošupologo mang le mang o e kemešetsa go ya sekolong.

Thabo o rile a le tseleng ya go ya sekolong a hlakana le lesogana leo le tsebegago ka leina la Sparks. Sparks o ile a gwerana le Thabo ba tsea magang go fihlela ba tsena sekolong.
P4	Lesogana le Sparks o be a le rantwa dumela ebile e le seganka sa go tšhaba sekolo mehla le mehla. O be a rata go betha ditaese le dikarata a rata magotla a ba ba phelang ka go nwa bjala.

Gomme gwa fihla lebaka leo Sparks a hlohleletšago Thabo go dira tšeo a bego a di dira gomme Thabo le yena ka go tšhaba go bitšwa setlaela a napa a ba le kgahlego go dilo tše mpe tše Sparks a phelago ka tšona.
P5	A fela Thabo le yena a fetoga seganka, a thoma go se tsebe phapano magareng ga batswadi le bagwera. O ile a rata madila kudu mo ele gore o ile a hloka le go rata mmele wa gagwe ka baka la madila.
P6	Thabo o ile a kopana le makgarabe a mmalwa ntle le tšhireletšo, gomme a tsenwa ke malwetse a thobalano.  O ile a fela kudu a šala a rile sehle gomme Sparks a mo hlanogela ka baka la bolwetši bja gagwe. Ebile o be a mokwera gore o sehlefetse bjalo “ka dihlare marega”.

Batswadi ba Thabo ba ile ba mo hlohleletša gore a etele lefapha la maphelo go gwetša kalafi. Thabo ile a ba kaone.
P7	O rile ge a dutše fase a bona gore mogwera wa gagwe ke mmolai wa gagwe. O ile a fetoga, a thoma go tsena sekolo le go hlompha batswadi le barutiši a re, “go kwa ga se go kwelelana.”
P8	Sparks o ile a swaba go bona Thabo a fetogile e le motho wa go ba le maikarabelo ebile a hlompha. Le yena Sparks o ile a fetogela go motho wa maikarabelo le go e hlompha.

images:

illustrations/pages/25536.png
illustrations/pages/25535.png
illustrations/pages/25536.png
illustrations/pages/25537.png
illustrations/pages/25538.png
illustrations/pages/25539.png
illustrations/pages/25540.png
illustrations/pages/25541.png
illustrations/pages/25542.png

translations:

English (Translation)	My Friend, My Enemy	id=21786
Kiswahili (Translation)	Rafiki yangu, Adui  yangu	id=22078
