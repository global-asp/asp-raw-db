url:	http://africanstorybook.org/reader.php?id=21977&d=0&a=1
id:	21977
title:	Abike se dag
author:	Andries du Plessis
artist:	Catherine Groenewald
lang:	Afrikaans
level:	Read aloud
lic:	Creative Commons: Attribution 4.0
thumb:	http://africanstorybook.org/illustrations/covers/21977.png
desc:	Hierdie storie behels wiskundige konsepte soos vermenigvuldiging

page_text:

P1	Abike het op haar mat gelê en luister terwyl haar ma een van haar gunsteling stories vertel.

Die storie was oor die vrouens van die dorpie wat alom bekend is vir die mooi matte en mandjies wat hulle maak.

Abike se gunsteling mat is 'n geskenk van haar ouma wat sy op haar tiende verjaarsdag gekry het.
P2	Nadat Abike opgestaan het, begin haar ma om die mat weg te pak, maar Abike keer haar. "Wag Mamma, kom ons kyk eers na al mat se kleure en patrone."

Terwyl haar ma die mat vas hou, noem Abike die kleure van bo na onder, ry vir ry: "Pienk, pienk, groen, groen, blou, blou, pienk, pienk, groen, groen."

Kyk na die prentjie. Kan jy sien waar die patrone op die mat verander?
P3	Op die oopgespreide mat sien Abike reghoeke en vierkante. "Ek ken 'n maklike manier om uit te vind hoeveel blokkies daar altesaam op die mat is." 

Abike verduidelik: "'n Mens tel nie al die blokkies op die hele mat nie, maar slegs die aantal blokkies in een ry. Omdat al die rye dieselfde aantal blokkies het, vermenigvuldig 'n mens dan bloot die aantal blokkies in een ry met die aantal rye."
P4	Abike het ook 'n kleiner matjie wat sy gebruik wanneer sy buite op die grond sit.

Hierdie matjie se blokkies is almal reghoeke. Hoeveel reghoeke maak Abike se lyf toe wanneer sy op die matjie sit? Hoeveel reghoeke bly op die res van die mat oop?

Kan jy, soos Abike, bereken hoeveel reghoeke hierdie matjie het?
P5	Een oggend besluit Abike om vir haar ouma te gaan kuier. Toe sy by die fontein verby loop, sien sy hoe die vroue van die dorpie water skep om na hul huise toe te vat. Hulle balanseer die kanne water op hulle koppe terwyl hulle terugstap.

Abike wonder hoeveel liter water in elke waterkan is. Wat dink jy?
P6	"Wat 'n wonderlike verassing, Abike". sê haar ouma toe sy daar aankom. "Kom kyk! Ek het vir jou 'n nuwe mandjie gemaak. Hou jy hiervan?", vra haar ouma.

"Ek hou baie van die kleure, ouma", sê Abike, "maar die patrone is nogal skerphoekig."

Hoe kan 'n mens patrone op die mandjie teken?

Wat dink jy, is die patrone vierkante, reghoeke of dalk ander vorms?
P7	Uiteindelik was dit weer tyd om terug te gaan huis toe. Oppad terug verdwaal Abike. Sy het nie geweet waar sy was nie en besluit toe om onder 'n boom te gaan sit en rus.

Abike verwonder haar aan die blare wat liggies ritsel in die wind. Die skaduwees maak allerlei patrone. Na n rukkie raak sy vas aan die slaap.
P8	Toe Abike uiteindelik na 'n ruk weer wakker word, voel sy bang. Sy wil graag terug wees by haar ma en op haar gunsteling mat lê.

Skielik kom sit 'n klein blou voëltjie in die boom. Abike is baie verbaas toe die voëltjie praat. "Hallo, moenie bekommerd wees nie. Ek kan jou help om weer by jou huis uit te kom", tjirp die voëltjie. "Kom, volg my."
P9	Abike volg die blou voëltjie al langs die voetpaadjie, maar toe die paadjie in twee deel, voel sy onseker. Sal sy die linker of die regter kantste een volg? 

Abike is verbaas toe sy sien dat die blou voëltjie 'n stukkie van haar gunsteling mat in sy bekkie het. Die voëltjie vlieg na die regterkantse paadjie, laat val die stukkie mat en vlieg toe weg.
P10	Na 'n rukkie se stap al teen die helling af van die koppie, hoor Abike verlangs die opgewonde skaterlag en sang van haar dorpie se mense. Sy was baie verlig om weer veilig tuis te wees.
P11	Abike se ma sprei haar gunsteling mat oop op die vloer en gee vir haar 'n bakkie kos om te eet.

Net om seker te maak dat al die blokkies nog daar is, tel Abike hulle weer. Sy is seker dat 'n stukkie van die mat gevat is, maar toe weer teruggesit is.

Het sy gedroom, wonder sy? Nee, die klein blou voëltjie was toe nie 'n droom nie!

images:

illustrations/pages/6007.png
illustrations/pages/25359.png
illustrations/pages/25360.png
illustrations/pages/25361.png
illustrations/pages/25362.png
illustrations/pages/25363.png
illustrations/pages/25364.png
illustrations/pages/25365.png
illustrations/pages/25366.png
illustrations/pages/25367.png
illustrations/pages/25368.png
illustrations/pages/25369.png

translations:

English (Original)	Akai's Special Mat	id=6008
English (Adaptation)	Abike's day	id=21453
French (Translation)	La Natte Spéciale D’Akai	id=9301
French (Translation)	Akai Et Sa Natte Spéciale	id=10137
Fulfulde (Translation)	Daago Nyeenyungo  Ngo Rakiya	id=10013
Hausa (Translation)	Tabarmar Ta Masumman Ta Akai	id=9978
isiNdebele (Translation)	Ilanga lakaKhabo	id=21461
isiZulu (Translation)	Usuku lukaZinhle	id=21458
Kanuri (Translation)	Buji Masamanne Nanaye	id=10040
Kiswahili (Translation)	Mkeka wa Akai	id=7860
Lámnsoʼ (Translation)	Ghám Akai Ye Tayíné	id=15057
Luganda (Translation)	Omukeeka Gwa Nakaayi Ogwenjawulo	id=8273
Lugbarati (Official) (Translation)	Atako Vɨ́lé Àfa Gèrì E'daápɨ Rɨ̀	id=8781
Lumasaaba (Translation)	Lusamba Lwa Kakayi Lwaburaawa	id=8272
Lunyole (Translation)	Omukeeka Gwa Akai Omutoongole	id=8396
Maa (Translation)	Esos E Naserian	id=7858
Ng’aturkana (Translation)	Akapet Nabekot Na Akai	id=7038
Oluwanga (Translation)	Liyambo Lia Akai	id=8271
Portuguese (Translation)	O Tapete Especial De Akai	id=16096
Sepedi (Translation)	Mmetse Wa Akai Wa Bohlokwa	id=7493
Sepedi (Translation)	Moseme O Itsheng Wa Akai	id=10697
Sesotho (South Africa) (Translation)	Letsatsi la Atlehang	id=21466
Setswana (Translation)	Moseme Wa Ga Akai  O O Kgethegileng	id=7772
Siswati (Translation)	Imadi Yathembi Lebalulekile	id=13073
Siswati (Translation)	Lilanga la-Abike	id=21455
Zarma (Translation)	Akay Tangaraa Kaŋ Ga Maamaacandi	id=10104
