url:	http://africanstorybook.org/reader.php?id=21665&d=0&a=1
id:	21665
title:	Die Reënmaker Voel
author:	African Storybook
artist:	Wiehan de Jager and Nalibali
lang:	Afrikaans
level:	Read aloud
lic:	Creative Commons: Attribution-Non Commercial 3.0
thumb:	http://africanstorybook.org/illustrations/covers/21665.png
desc:	Droogte trefn klein dorpie omdat die inwoners die reenmaker voel ignoreer. Kan Ketti

page_text:

P1	In 'n land met die naam Gaboen was daar 'n klein dorpie aan die rand van 'n woud. 

In die hartjie van hierdie woud,  in die hoogste takke van 'n reusagtige boom,  het daar n baie spesiale voël die reënmaker voël,  gebly.
P2	Die dorpsmense het nog altyd baie moeite gedoen om die voël gelukkig te hou. Hulle het broodkorsies,  stukkies vrugte en vars klappermelk bymekaar gemaak. Elke week of twee het 'n klein groepie hierdie heerlike happies na die woud geneem. 

Nadat hulle hierdie geskenke versigtig onder die boom neergesit het,  het een van hulle 'n eenvoudige wysie op 'n duimklavier gespeel.
P3	Na 'n rukkie,  het die voël afgevlieg om te eet en drink. Die kos was so lekker dat sy lieflike liedjie begin sing het. 

Terselfdertyd het sy haar blinkblou vlerke gelig en binne minute het dit begin reën.
P4	So het dit vir jare aangegaan. Dit het gereeld gereen en daarom was daar nooit 'n tekort aan kos nie. 

Geleidelik het dinge egter begin verander. Nou was die dorpsmense te besig en het die reënmakervoël begin afskeep. 
"Dit sal tog in elk geval reën," het hulle gesê. "Ons kan net sowel ophou om daardie lawwe ou voël so te bederf!"
P5	Natuurlik was die mense verkeerd! 

'n Droogte het oor die land gekom omdat hulle nie meer die reënmakervoël versorg het nie. Die gesaaides het verdor en die diere het maer en swak geword. 

Nog steeds het niemand na die woud gegaan om die voel wat reën bring,  te voer nie. Almal was nou besig om geld bymekaar te maak, sodat hulle kos by die naaste stad kon koop.
P6	Op 'n snikhete dag na skool,  het Ketti,  'n jong meisie, besluit om woud toe te stap. "Dit sal tog seker lekker koel daar wees," het sy vir haarself gesê. Nadat sy ver gestap het,  het sy by die reusagtige boom van die renmaker voel gekom. Ketti het met bewondering na die boom gekyk. Skielik het sy onthou hoe sy,  as 'n klein dogtertjie,  saam met haar Oumie woud toe gekom het, om die voel te voer. Ketti het haar skooltas oopgemaak en 'n stukkie brood uit haar kosblik gehaal. Soos in die ou dae het sy dit versigtig onder die boom neergesit. Sy het een van die oudste liedjies wat sy ken begin sing,  aangesien sy nie 'n duimklavier by haar gehad het nie.
P7	'n Skielike geraas het Ketti groot laat skrik. Dit was 'n pragtige blou voël wat afgevlieg het om die kos te eet. Nadat sy die laaste krummel opgepik het,  het sy begin sing. 

Dit was die hoogste en suiwerste note wat Ketti nog ooit gehoor het. Die voël het haar blink vlerke gelig en skielik was daar die gerommel van donderweer. 

Nog voor Ketti tuis was het reuse reëndruppels al in die stof geval.
P8	Ketti was so opgewonde dat sy haar ouers onmiddelik vertel wat gebeur het. 

"Moenie laf wees nie!" het haar ma geraas. "Niemand glo tog dat daardie voel enigiets met reën te doen het nie!" 
"Jou ma is reg!' het Ketti se pa bygevoeg. "Die droogte is nou gebreek en alles is in die haak. Moet tog nie goeie kos op daardie vraatsige voel mors nie!" 

Alhoewel Ketti gehoorsaam geluister het,  het sy tog getwyfel. 
P9	"Ek wens ek kon nog met Oumie praat," het sy gesug. "Sy sou my geglo het!" Oumie was egter al 'n paar jaar oorlede en al herrinnering wat Ketti nog gehad het,  was haar duimklavier."

Twee weke later was dit warmer en droeër as ooit. Die plante het verdroog en die diere was uitgeteer. "Ek gaan my nie verder aan hulle steur nie!" het Ketti gedink. "Ons het reën nodig en ek gaan die voël more weer voer!"
P10	Douvoordag,  die volgende oggend,  is Ketti kombuis toe om 'n sny brood en 'n handvol bessies in te pak. Versigtig het sy uit die huis gesluip. Sy was natuurlik op pad na die woud. "Ek sal daardie ongehoorsame kind op haar plek sit!" het hy kortaf gemompel. 

Wat sy nie besef het nie,  was dat haar pa ook al reeds wakker was. Hy het onmiddelik besef wat sy beplan het.
P11	Gewapen met pyl en boog het hy Ketti geluidloos agtervolg. Skaars het die voël gaan sit om te eet,  toe haar pa die dodelike pyl skiet. Die pyl het die reënmaker voel in die hart getref. Die voël het hard en deurdringend geskreeu. Vreesbevange het Ketti omgedraai. Haar pa het morsdood neergesak. ŉ Gillende Ketti het gesien hoe die pyl skadeloos uit die voël se glansende lyf val. Die voël het opgevlieg tot die top van die boom.
P12	Waar Ketti gehardloop het was daar tekens van verwoesting. Mense en diere het dood op die grond gele. Van skok het dit gevoel of haar hart by haar bors gaan uitspring! So vinnig as wat haar voete haar kon dra het sy huis toe gehardloop. Hier het sy haar ouma se duimklavier gegryp. "Dis my enigste hoop!" het sy gedink. "Die reënmaker voël is kwaad. Ek moet haar paai! Ek MOET net!"
P13	Skaars 'n halfuur later was Ketti terug in die woud. Sy was uitasem en papnat gesweet. Die lewelose liggaam van haar pa het nog daar gele. Ketti het vinnig weggekyk en met bewende hande die duimklavier begin speel. Al het haar vingers later rou gevoel,  het sy nie opgehou nie.
P14	Uiteindelik het dit waarvoor sy desperaat gehoop het,  gebeur. Die voël het naby haar geland asof niks gebeur het nie. Rustig het sy die oorblywende bessies opgepik en toe begin sing. Terwyl Ketti nog speël het die voël haar vlerke uitgesprei. Ketti het 'n ritseling in die gras agter haar gehoor.
P15	Dit was haar pa - en hy het wakker geword! "Ek is so jammer!" het hy oor en oor uitgeroep. Hy het sy dogter se hand gevat en hulle het rustig saam huis toe gestap. In die dorpie was al die mense en diere weer lewendig.
P16	Daardie aand was daar 'n belangrike vergadering in die dorpie. Almal het saamgestem dat hulle 'n noodsaaklike les geleer het. Van toe af het daar nie 'n week verbygegaan sonder dat 'n spesiale besoek aan die reënmaker voel gebring is nie!

images:

illustrations/pages/2156.png
illustrations/pages/2156.png
illustrations/pages/2159.png
illustrations/pages/2160.png
illustrations/pages/2161.png
illustrations/pages/2162.png
illustrations/pages/2163.png
illustrations/pages/2164.png
illustrations/pages/2165.png
illustrations/pages/2166.png
illustrations/pages/2167.png
illustrations/pages/2168.png
illustrations/pages/2169.png
illustrations/pages/2170.png
illustrations/pages/2172.png
illustrations/pages/2173.png
illustrations/pages/2174.png

translations:

Afrikaans (Translation)	Die Reënvoël	id=7553
Afrikaans (Adaptation)	Die Reënvoël	id=21808
Afrikaans (Translation)	Die Reenmaker Voel	id=10920
English (Adaptation)	The Rain Bird	id=21389
French (Translation)	L’Oiseau De Pluie	id=10846
German (Translation)	Der Regenvogel	id=20165
isiXhosa (Adaptation)	Intak'emvula	id=21793
isiZulu (Adaptation)	Inyoni enisa imvula	id=21884
Lugbarati (Translation)	Aria Ozoo Edepi Ri	id=3131
Lugbarati (Official) (Translation)	Aria Ozoo Edepi Ri	id=8767
Sesotho (Lesotho) (Translation)	Nonyana Ea Pula	id=7552
