url:	http://africanstorybook.org/reader.php?id=13212&d=0&a=1
id:	13212
title:	Woe! Epira!
author:	Lolupe teachers
artist:	Onesmus Kakungi
lang:	Ng’aturkana
level:	First sentences
lic:	Creative Commons: Attribution 4.0
thumb:	http://africanstorybook.org/illustrations/covers/13212.png
desc:	Edia lo amear atakeng dio tolot abolia epira tachaka ngaropiyae. nakaneni

page_text:

P1	Amina ayong abolia ka lopaekang Chuma.
P2	Kiminin ayong ka Chuma. Nakimearere,  atoloto aapei.
P3	Apei kwaar abu atakang katomea lodukan akigiel amakat ka akimiet. Kipotu erukosi ka Chuma.
P4	Alorot,  kipotu eng'olikisi ng'ide luche eboliasi epira lo ang'akejen.
P5	Abu keburak ayong aboliakin epira ng'olo. Atama,  "Woe! Epira!"
P6	Atolimok Chuma atama,  "Kapana elipa atoboliata kaapei epira. Amina ayong epira lo ang'akejen."
P7	Tatachu Chuma tama,  "Kapana mono lodukan,  dio atobong'utu abolia."
P8	Nabo atolimok Chuma atama,  "Atoboliata mono yong! Kibong'o ng'oni nawi nyechamuni atakang."
P9	Apotu ng'ide luche tachamut atoboliata aapei epira. Arai ayong eratakinit nilomio epira.
P10	Erichakinit ayong epira nyeloma. Nyilomakina ng'ide epira tani epei.
P11	Ayei asinyen nakaalan ni aboliare. Arai ng'amoru naapolok ewaakinitae nilomanakinio epira.
P12	Arumoret abolia,  atoloto lodukan,  nakaneni kimakar ng'aropiyae. Esiak ayong akigoro.  Kekilak ayong Chuma,  "Kimiek akigoro. Iyong ibala atoboliata ering'a nyeloto lodukan."
P13	Atobong'osi nawi kimakar amakat kori akimiet. King'oriaka lokojokon!
P14	Atoriamutu atakang eng'oit noi. King'it eking'aren tama,  "Aliwae iyakasi eesi natete?"
P15	Na ayenia atamar kichakarit sua ng'aropiyae,  tama,  "Karimakini akwar naka,  nakaneni nyibong'okis nabo abolia pe eyenio."
P16	Ekomakisi atipei akitan ng'ikukui ka ng'abatae. Ekisidi,  elotaros atosegeta.

images:

illustrations/pages/12881.png
illustrations/pages/12871.png
illustrations/pages/12872.png
illustrations/pages/12873.png
illustrations/pages/12874.png
illustrations/pages/12876.png
illustrations/pages/12877.png
illustrations/pages/12878.png
illustrations/pages/12879.png
illustrations/pages/12880.png
illustrations/pages/12881.png
illustrations/pages/12882.png
illustrations/pages/12883.png
illustrations/pages/12884.png
illustrations/pages/12885.png
illustrations/pages/12886.png
illustrations/pages/12887.png

translations:

English (Translation)	Ah! Football!	id=12926
Kiswahili (Original)	Ah! Mpira!	id=12925
