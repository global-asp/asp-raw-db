url:	http://africanstorybook.org/reader.php?id=9528&d=0&a=1
id:	9528
title:	Barua Kwa Mama
author:	Ursula Nafula
artist:	Catherine Groenewald
lang:	Kiswahili
level:	First paragraphs
lic:	Creative Commons: Attribution 3.0
thumb:	http://africanstorybook.org/illustrations/covers/9528.png
desc:	Mama anaenda hospitalini kujifungua mtoto na bintiye anamwandikia barua.

page_text:

P1	Mama aliziweka nguo zake katika begi ndogo. Kisha,  aliniita.
P2	Alinikumbatia na kusema,  "Kwa heri kwa sasa binti yangu." Nilishangaa sana.
P3	"Unaenda wapi,  mama?" nilimwuliza kwa wasiwasi.
P4	Nilianza kulia nikitaka kumfuata. Lakini,  baba alinibeba juu begani kwake. Nililia kwa sauti lakini wapi!
P5	Baba alisema,  "Mamako anaenda hospitalini kujifungua mtoto."
P6	Niliposikia "mtoto",  nilitulia na kumwangalia baba. "Kwa nini ajifungulie hospitalini?" Nilitaka majibu ya haraka.
P7	Baba alinikalisha juu ya kiti kidogo na kusema,  "Nitakueleza kwa nini ni lazima aende hospitalini." Nilihuzunika.
P8	Babangu alinibeba na kuniambia,  "Tutakupenda wakati wote." Nilifurahi sana.
P9	"Ninaweza kumwandikia barua akiwa huko?" nilimuuliza baba,  huku akinitazama.
P10	Jioni hiyo,  nilianza kumtungia mama barua. Ilikuwa fupi.
P11	Nilirarua karatasi kutoka daftari langu na kuanza kuandika.
P12	"Mama,  mama,  baba alisema kwamba umeenda kumleta mtoto mwingineKweli?"
P13	Tafadhali,  harakisha urudi nyumbani Ninakuhitaji.
P14	Ningependa umlete mtoto msichana,  ili niweze kucheza naye akiwa mkubwa Yeye nami,  tutakusaidia kazi zote.
P15	Unaweza kuleta wawili ili mmoja awe wangu Ili nimpambe.
P16	Ninakusubiri hapa nje ya nyumba yetu." Nitakulaki ukifika."
P17	Niliikunja barua yangu ili baba ampelekee mama. Nilipoamka asubuhi yake,  barua haikuwapo. Nikajua baba ndiye aliyechukuwa.

images:

illustrations/pages/1503.png
illustrations/pages/1504.png
illustrations/pages/1505.png
illustrations/pages/1506.png
illustrations/pages/1507.png
illustrations/pages/1508.png
illustrations/pages/2133.png
illustrations/pages/1509.png
illustrations/pages/1510.png
illustrations/pages/1511.png
illustrations/pages/1512.png
illustrations/pages/1513.png
illustrations/pages/1514.png
illustrations/pages/1503.png
illustrations/pages/1515.png
illustrations/pages/1516.png
illustrations/pages/1517.png
illustrations/pages/1518.png

translations:

