url:	http://africanstorybook.org/reader.php?id=21903&d=0&a=1
id:	21903
title:	Rusake Na  Nyiramuhari
author:	Epimaque Niyibizi
artist:	Wiehan de Jager
lang:	Kinyarwanda
level:	First paragraphs
lic:	Creative Commons: Attribution 4.0
thumb:	http://africanstorybook.org/illustrations/covers/21903.png
desc:	Rusake yabeshye izindi nyamaswa zose

page_text:

P1	Kera inyamaswa zose zarabanaga kandi zari inshuti. Umunsi umwe, ziyemeza gukora inama kugira ngo zitoremo umwami.
P2	Rusake yifuje kuba umwami bituma ibeshya izindi nyamaswa. Irazibwira iti: "Iri sunzu ritukura riri ku mutwe wanjye ni umuriro! Ntihazagire urikoraho!"
P3	Izindi nyamaswa zemera ko ibyo Rusake yazibwiye ari byo. Ziyemeza gutora Rusake nk'umwami wazo. Inyamaswa zizeraga ko umuriro Rusake ifite ku mutwe uzazifasha mu gihe cy'ubukonje.
P4	Nuko umunsi umwe imvura iragwa. Iragwa ye. Irakomeza iragwa koko. Maze harakonja. Buri kintu cyose cyari gitose kandi gikonje.
P5	Bakame ibaza izindi nyamaswa iti: "Ni hehe twakura umuriro kugira ngo twote?"
P6	Inkende irasubiza iti: "Twakura umuriro ku isunzu rya Rusake." Inkende yungamo iti: "Rusake ni umwami wacu kubera ko afite umuriro ku mutwe."
P7	Nuko inyamaswa zemeranya na Nkende. Zohereza Nyiramuhari kujya kuzana umuriro iwukuye ku mwami wabo Rusake.
P8	Nyiramuhari isanga Rusake isinziriye. Nuko yiyemeza kurahura umuriro itabanje kubaza Rusake.
P9	Nyiramuhari itora ibyatsi byumye. Yegereza ibyatsi ku isunzu riri rya Rusake. Ntihagira ikiba. Ibyatsi ntibyigeze bifata umuriro.
P10	Nyiramuhari iriyamira iti: "Byuka Rusake mwami wacu! Dukeneye umuriro nonaha."
P11	Nyamara Rusake ntiyabasha guha Nyiramuhari umuriro.
P12	Nyiramuhari irarakara. Isubirayo isanga izindi nyamaswa. Izibwira ukuri kw'isunzu rya Rusake. Kuva uwo munsi, nta nyamaswa yongeye gutinya Rusake. Nuko za Nyiramuhari zitangira kujya zirya Rusake n'imiryango yazo.

images:

illustrations/pages/14805.png
illustrations/pages/14795.png
illustrations/pages/14796.png
illustrations/pages/14797.png
illustrations/pages/14798.png
illustrations/pages/14799.png
illustrations/pages/14800.png
illustrations/pages/14801.png
illustrations/pages/14802.png
illustrations/pages/14803.png
illustrations/pages/14804.png
illustrations/pages/14805.png
illustrations/pages/14806.png

translations:

English (Original)	Fox and Rooster	id=14792
English (Adaptation)	Rooster Cheats	id=21379
Kiswahili (Translation)	Jimbi adanganya	id=21838
Lunyole (Translation)	Wahibbwe Ni Wadwaya	id=16420
