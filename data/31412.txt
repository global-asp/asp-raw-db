url:	https://africanstorybook.org/reader.php?id=31412&d=0&a=1
id:	31412
title:	Fa bese e kgolo e e talaloapi e le thari
author:	Lorato Trok
artist:	Mango Tree
lang:	Setswana
level:	Read aloud
lic:	Creative Commons: Attribution 4.0
thumb:	http://africanstorybook.org/illustrations/covers/31412.png
desc:	Bubu le mmagwe be emetse bese e kgolo e e talaloapi go ba isa toropong.

page_text:

P1	Gangwe ka letsatsi bese e kgolo e e talaloapi e ema kwa motseng wa ga Bubu go isa batho toropong. Bubu ga a ise a ke a bone bese e e kgolo jaana.O bala difensetere di le 9 tsa bapalami le e le nngwe ya mokgweetsi. "Go tshwanetse ga bo go le difensetere tse 9 tsa bapalami ka mela ya ditulo tse thataro bonnye." Bubu a akanya.@@Fa Bubu a nepile, bese e kgolo e e talaloapi e kgona go pega bapalami ba le kae?
P2	Kamoso, mmagwe Bubu o mo isa toropong go ya go reka yunifomo e ntšhwa ya sekolo. O rekisa dazene ya mae ka R15. Mo dibekeng tse dintsi o dira R450. O tlhoka go rekisa mae a didazene tse kae go dira R450? Mo dibekeng tse nne tse di fetileng, o kgonne go boloka halofo ya madi a gagwe go duelela yunifomo ya ga Bubu e ntšhwa.@A o ka bona karabo ya gore o bolokile bokae mo dibekeng tse nne?
P3	E setse e le dikgwedi tse tharo fa e sa le loeto lwa ga Bubu la bofelo la bese. @@Ga a kgone go leta! Kamoso ke letsatsi le legolo. O ne a setse a le mo bolaong ka ura ya bosupa, fela ga a kgone go robala. Ga a fetse go akanya ka loeto lwa go ya toropong. E setse e le halofo morago ga ura ya borobonngwe, fela Bubu ga a ise a thulamele.
P4	Moso mongwe le mongwe, mmagwe Bubu o mo tsosa ka ura ya bosupa. Fela gompieno o setse a tsogile ka ura ya borataro, le fa a ile go robala ka ura ya lesomenngwe maabane bosigo.@@Ka ura ya bosupa o setse a feditse go tlhapa le go apara a emetse go tsamaya. Bubu o robetse nako e e kae maabane bosigo?
P5	Ka kotara pele ga ura ya borobedi Bubu le mmagwe ba fitlha kwa boemelabeseng. Bese e kgolo e e talaloapi e solofetswe go fitlha ka ura ya borobedi.@@Mmagwe Bubu o lebelela tshupanako ya gagwe. Bese e kgolo e e talaloapi e setse e le thari ka metsotso e le lesometlhano. "Fela bese e tshwara nako ka gale. Ke makala gore mathata ke eng?" a rialo.
P6	Ka nakwana batho ba le bantsi ba fitlha kwa boemelabeseng. Le bone ba lebelela ditshupanako tsa bone mme ba botsa gore goreng bese e le thari. "E setse e le ura ya borobonngwe. Ke ya go nna thari kwa tirong!" ga bua monna wa tlhogo  e e letwadi ka sutu e e talaloapi.@@Bubu le mmagwe ba letile nako e telele go gaisa. Mo go Bubu, go utlwala e kete ke diura le diura. Fela ga go a nna jalo. Ke nako e e kae ba letile?
P7	Bubu o tshwenyegile. "A ke tla tsogile ke bone yunifomo ya me?" a botsa mmagwe.@@Bubu o dira dipalo tse di bontshang gore loeto lwa go ya toropong le go boa le tla tsaya diura di le 4. Ura e le nngwe go fitlha kwa, diura tse 2 go reka le ura e le 1 go boa. "Ke na le motshameko wa kgwele ya dinao le ditsala tsa me ka ura ya bobedi. Ke solofela gore bese e tla fitlha gaufi kgotsa ga re kitla re boela gae ka nako."
P8	Fela ba leta. Ga jaana Bubu o a lela. Batho ba le babedi mo moleng ba boela gae. Ba bangwe ba tswelela go lebelela nako mo ditshupanakong tsa bone.@@"A re nneng pelotelele. Ke tshepa gore bese e tla fitlha gaufi," mmage Bubu a ba bolelela. "Ke batla go ya gae!" Bubu a lela."Metsotso fela e e lesome e nngwe," a mmolelela. "Fa bese e ise e fitlhe halofo morago ga ura ya borobonngwe re tla boela gae."
P9	Fela ka nako eo ba utlwa bese e duma kwa tseleng. "O a bona ke go boleleletse," mmagwe Bubu a rialo. "Ke halofo morago ga ura ya borobonngwe mo tlhogong. Re tla reka dilo tsa rona ka bonako. Fa bese e ka tloga kwa toropong ka nako, re tla fitlha mo gae pele ga motshameko wa gago wa kgwele ya dinao."@@Bubu o iphimola dikeledi. Maoto a gagwe a botlhoko. O lapile. O batla go ipona fela a le mo beseng.
P10	Batho botlhe ba maketse, ga ise bese e kgolo e e talaloapi. Ke bese e nnye e e khibidu. Bubu o bala fela difensetere tsa bapalami ba le bane mo letlhakoreng la bese. "Mama," Bubu a rialo, "bese e e nnye thata go feta bese e e talaloapi. Ga go kitla go nna le ditulo tse di lekanang batho botlhe ba ba yang toropong."@@A o dumelana le Bubu? A o ka phopholetsa gore bese e nnye e e khibidu e ka tsaya batho ba le kae?
P11	"O tshwenyega thata Bubu," mmagwe a mo rumola. "Bonnye rona ba re leng mo boemabeseng re tla nna le ditulo."@@"Ka bonako, a re palame gore re bone ditulo tse di siameng. Ke rona re letileng nako e telele!"
P12	Bubu le mmagwe ba palama bese. Mo morago ga bone go na le batho ba bangwe ba le 9 mo moleng. "A go tla nna le ditulo tse di re lekanang rotlhe?" Bubu a botsa.@@O kgona go bona gore go na le mela e le 4 ya ditulo mo beseng, ka ditulo tse 2 mo karolong e nngwe le tse 2 mo karolong e nngwe. Go na le ditulo tse kae ka palo yotlhe? A batho botlhe mo moleng ba tla kgona go dula?
P13	Bubu le mmagwe ba tsaya ditulo tse 2 tse di kwa pele mo thoko ga lebati. Ba na le phatlha e ntsi mo pele ga bone le pono e ntle kwa ntle.@@Bubu o bala batho ba ba ntšhwa ba barataro ba ba leng mo moleng. "Se se dira palo ya bapalami ba le 17 gotlhe," a akanya. "Mama, go na le ditulo tse di lekanang batho botlhe," a bolelela mmagwe. "Ke motho a le mongwe fela yo o tla tshwanelang go ema."@@A Bubu o badile sentle?
P14	Jaanong bese e tletse. Mokgweetsi o tswala lebati mme o a kgweetsa. Go na le modumo kwa ntle. Bubu le bapalami ba bangwe ba lebelela kwa ntle ka fensetere.@@Batho ba bangwe ba bantsi ba tabogela go tshwara bese. Ba a goa, "Ema! Ema! Le rona re tlhoka go palama." Fela go setse go le thari. Bubu le mmagwe ba utlwela batho ba ba setseng kwa morago botlhoko.
P15	"Ke eng fa o sa tla ka bese e kgolo e e talaloapi?" Mmagwe Bubu a botsa mokgweetsi. "E robegile maabane," a rialo. "Bese e nnye e e khibidu ke yone fela e neng e le teng."@@"Jaanong batho ba ba setseng kwa morago bone?" Mmagwe Bubu a mmotsa. "Se tshwenyege," mokgweetsi a rialo, "Ke tlile go dira maeto a mabedi gompieno."@@Bubu a reetsa fa ba bua. Dipalo di tletse mo tlhogong ya gagwe.
P16	Bubu o bala ditulo gape. "Bese e e pega batho ba le 20, 16 ba ba dutseng le 4 ba ba emeng."@@"Ke makala gore bese e tshwanetse go tsaya maeto a le kae go isa batho ba le 100 toropong? Ba le 200 bone kgotsa ba le 150? A ipotsa. A o ka batla karabo?@@Bubu o itumetse. Gaufi o tla bo a na le yunifomo ya gagwe e ntšhwa. Mme bese e tla ba busetsa gae, ka nako go ya go tshameka kgwele ya dinao.

images:

illustrations/pages/11446.png
illustrations/pages/11446.png
illustrations/pages/11447.png
illustrations/pages/11448.png
illustrations/pages/11449.png
illustrations/pages/11450.png
illustrations/pages/11451.png
illustrations/pages/11452.png
illustrations/pages/11453.png
illustrations/pages/11454.png
illustrations/pages/11455.png
illustrations/pages/11456.png
illustrations/pages/11457.png
illustrations/pages/11458.png
illustrations/pages/11459.png
illustrations/pages/11460.png
illustrations/pages/11461.png

translations:

Afrikaans (Translation)	Groot blou bus	id=20051
Afrikaans (Translation)	Toe die groot, blou bus laat was	id=31531
Anii (Adaptation)	Bɔɔsʊ buruu abʊmbɔnɔ	id=24786
ChiShona (Translation)	Bhazi Hombe reBhuruu	id=23148
ChiTonga (Translation)	Ibbasi Lyangu Lipati Lya Bbulu	id=18635
CiNyanja (Translation)	Basi Ikulu Yobilibila	id=18614
English (Original)	Big blue bus	id=12083
English (Adaptation)	When the big blue bus was late	id=20309
French (Translation)	Le Grand Bus Bleu	id=13271
Fulfulde Mbororoore (Translation)	Moota Njahoowa Luumo	id=32057
Hausa (Nigeria) (Translation)	Babbar shuɗiyar mota	id=22053
IciBemba (Translation)	Saaca  Iikulu Iyabuluu	id=18579
Igbo (Translation)	Ugbọala bọsụ ojii ukwu	id=22156
isiNdebele (Translation)	Mhlana ibhesi ifika ngemva kwesikhathi	id=20828
isiNdebele (Translation)	Ibhesi ekulu ehlaza sasibhakabhaka	id=21919
isiXhosa (Translation)	Ibhasi enkulu emzuba	id=16549
isiXhosa (Translation)	Ibhasi enkulu ezuba	id=17502
isiXhosa (Translation)	Mhla ubhazabhaza webhasi ebhulowu akafika	id=31416
isiZulu (Translation)	Ibhasi Enkulu Eluhlaza Okwe Sibhakabhaka	id=16207
isiZulu (Adaptation)	Ibhasi elikhulu eliluhlaza	id=17335
isiZulu (Translation)	Mzukwana ibhasi lifika emva kwesikhathi	id=20688
Kinyarwanda (Translation)	Bisi Nini Y'ubururu	id=17456
Kiswahili (Translation)	Basi kubwa la bluu	id=12428
Kiswahili (Translation)	Wakati basi kubwa la bluu lilipochelewa	id=22637
Lámnsoʼ (Translation)	Mótù wo faŋèn wo wù kiʼ blùu	id=22272
Luganda (Translation)	Baasi ennene eya bululu	id=13122
Lunyole (Translation)	Ebbasi  Embala Eya  Bbululu	id=13438
Lunyole (Translation)	Ebbasi Embala Eya Bbulu	id=13608
Lusoga (Translation)	Baasi ya bbululu embede	id=25573
Ng’aturkana (Translation)	Amotoka Napus Naapolon	id=12730
Oluwanga (Translation)	Omutoka Omukali Kwe Lilesi	id=12934
Portuguese (Translation)	Grande Autocarro Azul	id=16097
Sepedi (Translation)	Pese ye kgolo ye talalerata	id=17993
Sepedi (Translation)	Pese ye kgolo e šaletše	id=31537
Sesotho (South Africa) (Translation)	Bese ya mmala wa botala ba lehodimo	id=20023
Sesotho (South Africa) (Translation)	Ha bese e kgolo e bolou e siilwe ke nako	id=20835
Setswana (Translation)	Bese e Kgolo ya Mmala wa Botala jwa Legodimo	id=17644
SiLozi (Translation)	Mbasi Yaka Yamubala Wa Mbilu	id=18562
Siswati (Translation)	Ibhasi lenkhulu leluhlata kwesibhakabhaka	id=20782
Siswati (Translation)	Ibhasi lenkhulu leluhlata sasibhakabhaka	id=21512
Tshivenḓa (Translation)	Bisi khulwane dala	id=18286
Tshivenḓa (Translation)	Musi we bisi khulukhulu ya lutombo ya lenga	id=31541
Xitsonga (Translation)	Bazi lerikulu ra muhlovo wa wasi	id=18988
Xitsonga (Translation)	Ku hlwela ka bazi lerikulu ra wasi	id=31449
