url:	https://africanstorybook.org/reader.php?id=32060&d=0&a=1
id:	32060
title:	Katse le Mpša ba a thala le go khalara
author:	Dikeledi Queen Shai and Thelma Tshesane
artist:	Elke and René Leisink
lang:	Sepedi
level:	Longer paragraphs
lic:	Creative Commons: Attribution 4.0
thumb:	http://africanstorybook.org/illustrations/covers/32060.png
desc:	Katse le mpša ke bagwera. Ba a segiša ebile ba thabela go dira dilo tša mehutahuta mmogo.

page_text:

P1	Yo ke Katse.@@Yo ke Mpša.
P2	Katse le Mpša ba nyaka go thala.@@Katse le Mpša ba nyaka go khalara.@@Katse le Mpša ba nyaka go dira bokgabo.@@Go thoma Mpša.@@O swara phensele le letlakala. Letlakala ke la sebopego sa khutlonnethwi.
P3	Mpša e thoma ka go thala nkgokolo.@@Nkgokolo ke sebopego sa mmele wa Katse.@@Ijoh! Seo se bonolo!
P4	Morago ga moo o thala dikhutlotharo tše pedi godimo ga nkgokolo.@@Dikhutlotharo tšeo tše pedi ke ditsebe tša Katse. O oketša gape ka go thala khutlotharo ye ntsho ka gare ga nkgokolo.@@Khutlotharo ye ntsho ke nko ya Katse. O thala mothalo ka godimo ga nko.
P5	Bjale o thala mahlo le dintšhi tša Katse.@@Mahlo a yona ke marontho a mabedi.@@Dintšhi tša yona ke methalo ye mebedi.@@Ijoh! Seo se bonolo!
P6	Bjale o thala molomo wa Katse.@@Molomo wa yona ke mothalo.@@Molomo wa yona o bopegile go swana le tlhaka ya 'w'. O thala gape le ditedu tša Katse.@@Ditedu tše tharo ka thoko ya la nngele le tše tharo ka thoko ya la go ja.
P7	Sethalwa bjale se kgauswi le go fela.@@O thala matsogo le maoto a Katse.@@Matsogo le maoto ke methalo. O tlaleletša gape ka go thala monwana wo mogolo wa leoto.@@Menwana ye megolo ya maoto ke didiko. O thala gape le mosela wa Katse.@@Mosela wa yona ke mothalo wo motelele.
P8	Mafelelong o thala methalo mmeleng wa Katse a ba a khalara mmele ka mmala wa namune.@@Bjale sethalwa se fedile.@@Ijoh! Bobotse bja sethalwa bathong!
P9	Bjale go latela Katse.@@O swara phensele le letlakala.@@Letlakala ke la sebopego sa khutlonne.
P10	Katse o thoma ka go thala nkgokolo.@@Nkgokolo yeo ke sebopego sa mmele wa Mpša.@@Ijoh! Ke se se botse!
P11	Bjale o thala dibopego tše pedi tše ntsho godimo ga nkgokolo.@@Dibopego tšeo ke ditsebe tša Mpša. O thala sediko se se ntsho ka gare ga nkgokolo.@@Sediko se se ntsho ke nko ya Mpša. O thala mothala ka godimo ga nko.
P12	Bjale o thala mahlo le dintšhi tša Mpša.@@Mahlo a yona ke marontho a mabedi.@@Dintšhi tša yona ke methalo ye mebedi.@@Mošomo wa bothakga ke woo!
P13	Morago ga fao o thala molomo wa Mpša.@@Molomo wa yona ke mothalo.@@Sebopego sa molomo wa Mpša le sona se swana le tlhaka ya 'w'. O thala marontho go dikologa molomo wa Mpša.@@Marontho a mararo ka letsogong la nngele le a mararo ka go la go ja.
P14	Sethalwa se kgauswi le go fela.@@O thala matsogo le maoto a Mpša.@@Matsogo le maoto ke methalo. O tlaleletša gape ka go thala monwana wa leoto la Mpša.@@Menwana ya maoto ke didiko. O thala mosela wa Mpša.@@Mosela wa Mpša o lebelelega bjale ka letšoba.
P15	Mafelelong o thala didiko tše ntsho mmeleng wa Mpša a ba a khalara mmele ka mmala wo moserolane.@@Sethalwa se fedile.@@Aa mošomo wo mobotse ke woo!
P16	Šala gabotse Katse.@@Šala gabotse sethalwa sa Katse.@@Šala gabotse Mpša.@@Šala gabotse sethalwa sa Mpša.

images:

illustrations/pages/18659.png
illustrations/pages/18660.png
illustrations/pages/18661.png
illustrations/pages/18662.png
illustrations/pages/18663.png
illustrations/pages/18664.png
illustrations/pages/18665.png
illustrations/pages/18666.png
illustrations/pages/18667.png
illustrations/pages/18668.png
illustrations/pages/18669.png
illustrations/pages/18670.png
illustrations/pages/18671.png
illustrations/pages/18672.png
illustrations/pages/18673.png
illustrations/pages/18674.png
illustrations/pages/18675.png
illustrations/pages/18782.png

translations:

ChiShona (Translation)	Kiti na Imbwa vanogadzira mifananidzo yavo	id=31757
CiNyanja (Translation)	Chona Ndi Galu Ajambule Ndi Ku Penta	id=20797
Ekegusii (Translation)	Ekebusi amo ne'Esese amo nogoaka Erangi	id=31839
English (Original)	Cat and Dog draw and colour	id=20205
isiZulu (Translation)	Ikati nenja ziyadweba futhi ziyahlobisa	id=31814
Khoekhoegowab (Translation)	ǀHôas tsî Arib hâra di /no//nab	id=24664
Kikamba (Translation)	Mbaka na Ngitĩ syĩkulula na kũvaka langi	id=32166
Kinyarwanda (Translation)	Injangwe n'imbwa Zirashushanya Zikanataka	id=20232
Lingala (Translation)	Niawu na mbwua bakosala langi	id=31818
Lubukusu (Translation)	Eepusi  Neembwa Chiichora Neechibakha Eerangi	id=31850
Luganda (Translation)	kappa ne embwa ne langi	id=24210
Lusoga (Translation)	Puusi Na Wambwa Bakuba Na Kusiiga	id=21209
Oluwanga (Translation)	Ipusi nende Imbwa tsichora nokhubakha irangi	id=31813
Oshikwanyama (Translation)	Ngato naShikonda tava faneke nokumbapeka	id=24142
Oshindonga (Translation)	Okambishi nombwa taya thaneke nokumbapeka	id=23900
Otjiherero (Translation)	Ombuua no kambihi mave perende nokuhua	id=24175
Rukwangali (Translation)	Mbisi noMbwa kwa kufaneka nokutura maruvara	id=31495
Runyankore (Translation)	Kaapa Ne Mbwa Niziteera Ebishani Zibisiiga	id=24198
Sesotho (South Africa) (Translation)	Katse le Ntja ba a taka ba tlotsa  ka mebala	id=31808
Setswana (Translation)	Katse le Ntšwa ba taka le go penta	id=31772
Tshivenḓa (Translation)	U ola na U khaḽara ha Tshimange na Mmbwa	id=31848
