url:	http://africanstorybook.org/reader.php?id=19877&d=0&a=1
id:	19877
title:	Mbio Kuhimiza Umoja Wa Afrika
author:	Ursula Nafula
artist:	Brian Wambi
lang:	Kiswahili
level:	First paragraphs
lic:	Creative Commons: Attribution 4.0
thumb:	http://africanstorybook.org/illustrations/covers/19877.png
desc:	Hadithi inahusu vijana wawili wanaokimbia mbio kupita Afrika wakieneza ujumbe wa umoja. Njiani

page_text:

P1	Mdogo na Juma ni marafiki wanaopenda kukimbia. Wanakimbia pamoja kila siku.
P2	Siku moja,  Juma alisema,  "Tulikimbilie bara letu kuhimiza umoja wa Afrika!"Â  "Hebu,  twende!" Mdogo alikubaliana naye.
P3	Waliamua kuibeba kurunzi ya umoja kwenye safari yao. Walianzia mbio katika upande wa kusini jijini Cape Town.
P4	Kutoka Afrika Kusini,  walielekea kaskazini kupitia magharibi mwa bara. Walipitia Namibia,  Angola,  Kongo na Cameroon. Walipumzikia jijini Abuja.
P5	Wakimbiaji kutoka Afrika Magharibi walijiunga nao nchini Nigeria. Waliendelea pamoja wakiufuata Mto Niger.
P6	Walipofika Mali,  walikumbwa na upepo mkali. Juma aliwashinda wote kwa nguvu. Alijitwika jukumu na kuwaongoza salama.
P7	Walipofika pwani ya Guinea,  jijini Conakry,  walikuwa wamejaa vumbi. Waliogelea baharini. Baadaye waliamua kuendelea na mbio zao kwenda Morocco kupitia Senegal na Mauritania.
P8	Jijini Casablanca,  wakimbiaji waliungana na vijana wenzao wakacheza ufukoni. Halafu,  walielekea Afrika Kaskazini.
P9	Walikimbia kupitia Algeria na Libya wakapumzika Misiri ili kuzitembelea piramidi. Kisha waligeuka kusini wakaufuata Mto Nile kuelekea Uganda.
P10	Walikimbia kupita jangwani na katika mbuga za kitaifa. Vijana zaidi walijiunga nao jijini Kampala. Kikundi hicho kilielekea pwani ya Kenya.
P11	Jijini Mombasa,  waliketi ufukoni wakala wali wa nazi kwa samaki. Juma alisema,  "Hebu tuipeleke kurunzi ya umoja katika Mlima wa Kilimanjaro."
P12	Hata hivyo,  Juma alikuwa amechoka. Walipokuwa njiani wakielekea Tanzania,  alianguka chini. Wakimbiaji wote walisimama na kurudi nyuma ili kumsaidia Juma.
P13	Juma alimpokeza Mdogo kurunzi akisema,  "Ibebe kurunzi hii hadi Mlima Kilimanjaro. Hakikisha umewasha mwale wa umoja wa Afrika."
P14	Watu waliwashangilia wakimbiaji wakisema,  "Ninyi ni mashujaa wetu." Baada ya kuwasha mwale wa umoja Mlimani Kilimanjaro,  walirejelea mbio kuelekea kusini mwa Afrika.
P15	Walikatiza mbio zao ili kuogelea katika Ziwa Malawi. Mdogo alimwambia Juma,  "Tumekimbia kutoka kusini hadi kaskazini,  mashariki hadi magharibi. Safari yetu inakaribia kukamilika."
P16	Hatimaye,  wakimbiaji wa umoja waliibeba kurunzi yao hadi nchini Zimbabwe. Umati wa watu ulikusanyika pale kushuhudia jambo hilo. "Mbio zilioje!" Alitabasamu Juma.

images:

illustrations/pages/19868.png
illustrations/pages/19860.png
illustrations/pages/19861.png
illustrations/pages/19862.png
illustrations/pages/19863.png
illustrations/pages/19864.png
illustrations/pages/19865.png
illustrations/pages/19866.png
illustrations/pages/19867.png
illustrations/pages/19868.png
illustrations/pages/19869.png
illustrations/pages/19870.png
illustrations/pages/19871.png
illustrations/pages/19872.png
illustrations/pages/19873.png
illustrations/pages/19874.png
illustrations/pages/19875.png

translations:

English (Original)	Africa Unity Race	id=19876
