url:	http://africanstorybook.org/reader.php?id=21511&d=0&a=1
id:	21511
title:	Kgogo Ya Semaka!
author:	Maphuti Mabala
artist:	Siya Masuku
lang:	Sepedi
level:	First paragraphs
lic:	Creative Commons: Attribution 4.0
thumb:	http://africanstorybook.org/illustrations/covers/21511.png
desc:	Kgalekgale

page_text:

P1	Kgalekgale mo polasaneng kgauswi le motsana wa…
P2	go be go dula letswianyana le le bitšwago Letšobana.
P3	"Ge ke gotše, ke nyaka go fofela godimodimo marung," go bolela Letšobana.
P4	Eupša dikgogo tše dingwe ka moka di ile tša mo sega.
P5	"O a makatša," tša realo. "Re ka se sa bapala le wena gape."
P6	"Letšobana, ka moka re kgona go phaphamiša maphego a rena eupša go boima kudu go rena dikgogo gore re fofele godimo," Mmagwe a mmotša.
P7	Letšobana o be a sa nyake go phalwa.

Letšatši le lengwe le le lengwe o be a ithuta ka noši, a phaphamiša maphego a gagwe.

Pha, pha, pha, o ile a phaphamiša maphego a gagwe eupša o be a šitwa go kuka maoto gore a tloge fase.
P8	Ge a ithuta, o be a ipona a fofela godimo marung abile a lebeletše dikgogo tše di lego fase.

O be a ipona a fofa go phala dihlanhlagane abile a di šiya ka lebelo.

"Mmalo!" dinonyana di tla re. "Kgogo ye e kgonago go fofa!"
P9	Bjalo… Pha, pha, pha, letšatši le lengwe le le lengwe Letšobana o be a phaphamiša maphego a gagwe.
P10	O be a tla fofela godimo eupša a wele fase gape.
P11	"Nka se tsoge ke kgonne go fofa!" Letšobana a botša mmagwe a bile a lla. "Ba bangwe ba nepile."
P12	"Letšobana, ga o swane le dikgogo tše dingwe. Tšona ga di nyake go fofa, fela wena o a nyaka! O ka kgona," Mmagwe a realo.
P13	Letšatši le le latelago Letšobana o ile a namela godimo ga ntlo ya dikgogo gomme pha, pha, pha, a phaphamiša maphego a gagwe.

O ile a fofela godimo moyeng antše a phaphamiša maphego a gagwe …gomme a phaphamiša maphego a gagwe … a tšwelapele go phaphamiša maphego a gagwe … le …
P14	PHARA fase!
P15	Dikgogo tše dingwe di ile tša segela godimo. "Ha ha ha! Re go boditše! Dikgogo ga di kgone go fofa!"
P16	Eupša letšatši le le latelago Letšobana o ile a namela godimodimo, ntlhoreng ya rantabola. 

Pha, pha, pha, Letšobana o ile a phaphamiša maphego a gagwe.
P17	O ile a fofela moyeng a phaphamiša maphego a gagwe … a a phaphamiša gape le gape.
P18	O tšwetše pele go fofa!

Moya ka fase ga maphego a gagwe. O ile wa oketšega ka bontši gomme wa mo kukela godimodimo!

Dihlanhlagane le dipeulwane di ile tša re, "Go a makatša! Kgogo ya go fofa!"
P19	Gomme dikgogo tše dingwe di ile tša nyaka go no swana le yena.
P20	Di ile tša re, "Mmalo Letšobana, o a makatša!"

images:

illustrations/pages/15320.png
illustrations/pages/15299.png
illustrations/pages/15300.png
illustrations/pages/15301.png
illustrations/pages/15302.png
illustrations/pages/15303.png
illustrations/pages/15322.png
illustrations/pages/15305.png
illustrations/pages/15307.png
illustrations/pages/15308.png
illustrations/pages/15309.png
illustrations/pages/15310.png
illustrations/pages/15311.png
illustrations/pages/15312.png
illustrations/pages/15313.png
illustrations/pages/15314.png
illustrations/pages/15315.png
illustrations/pages/15316.png
illustrations/pages/15317.png
illustrations/pages/15318.png
illustrations/pages/15319.png

translations:

Afrikaans (Translation)	Ongelooflike Daisy!	id=21418
English (Original)	Amazing Daisy	id=15321
isiNdebele (Translation)	U-Daisy Omkarisomraro!	id=21508
isiXhosa (Translation)	U-Daisy Omangalisayo!	id=21403
isiZulu (Translation)	U-Daisy Omangalisayo!	id=21509
Lukhonzo (Translation)	Daisy oweriswekerya	id=22383
Lusoga (Translation)	Daisy Owekyewunyoo	id=21293
Rufumbira (Translation)	Daizy Wigitangaza	id=20943
Sesotho (South Africa) (Translation)	Daisy Ya Makatsang!	id=21521
Setswana (Translation)	Koko E E Fofang!	id=21522
Siswati (Translation)	Daisy Lomangalisako!	id=21406
Tshivenda (Translation)	Daisy I No Mangadza!	id=21404
Xitsonga (Translation)	Xiluva Xo Hlamarisa Xa Daisy!	id=21402
