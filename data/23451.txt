url:	https://africanstorybook.org/reader.php?id=23451&d=0&a=1
id:	23451
title:	Omwana Omudomadoma Nakanyonyi
author:	Solomon  Kasaija
artist:	Wiehan de Jager and Catherine Groenewald
lang:	Runyoro
level:	First paragraphs
lic:	Creative Commons: Attribution 4.0
thumb:	https://africanstorybook.org/illustrations/covers/23451.png
desc:	Omu biro byeira hakaba haroho omwana nibamweta Ntamara. Enjara ekaba nemuruma muno kandi ali muhiigi ayategaga ebisoro hamu nebinyonyi.

page_text:

P1	Omu biro byeira hakaba haroho omwana nibamweta Ntamara. Enjara ekaba nemuruma muno kandi ali muhiigi ayategaga ebisoro hamu nebinyonyi.
P2	Kiro kimu agenzire kusuura emitego ye akasanga omutego gumu gukwasire akaiba. Obuyakarozire yasemererwa muno yagamba ati,  "Eh eh! Ruhanga ayebale."
P3	Aho naho yairuka bwangu yakakwata yatandika kukasiba amaguru hamu namapapa akatwaale omuka bakalye.
P4	Akaiba obukarozire nakasiba kamugamba kati, "Mwojo iwe,otanyita. Ntaisa ninyija kukugambira ebintu bisatu ebiija kukufoora mugaiga."
P5	Nandi omwojo ati,"Kiki?

"Ngambire ntaisa nkugambire ebintu bisatu ebiija kukufoora mugaiga."
Nandi omwojo nti, "kale ngambira."
P6	Omwojo akaiba yakataisa hanyuma kapurunjuka kagenda hamuti  ogwaali haihi nabo haitaagi. 

Kamugamba, "Ekyo kubanza, omurubaju rwange runu harumu efeeza n,ezaabu.
Nandi omwojo, ekyo kirungi muno. Ninyija  kugaigahara mazire kugikwihamu. Kandi ekindi?
P7	Akanyonyi kamugamba, "Ekya kabiri, buli kyoona ekyo rakoraga obanzege nokiteekererezaho muno. Nandi omwoojo nti ekyo nikyo nkora buli kiro."
P8	Ekya kasatu, "Otamaraga gataisa ekyokwasire otakabaire kuteekereza kurungi. Nibyo ebi. Oikale kurungi ngenzire.
P9	Akanyonyi kapurunjuka kagenda omwojo yasigara aho n,enjara ye!

images:

illustrations/pages/5218.png
illustrations/pages/6002.png
illustrations/pages/6004.png
illustrations/pages/18393.png
illustrations/pages/5217.png
illustrations/pages/1872.png
illustrations/pages/18392.png
illustrations/pages/1305.png
illustrations/pages/1866.png
illustrations/pages/18387.png

translations:

