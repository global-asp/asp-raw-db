url:	http://africanstorybook.org/reader.php?id=8457&d=0&a=1
id:	8457
title:	Namukhaywa
author:	Dennis Lokitare
artist:	Wiehan de Jager
lang:	Ng’aturkana
level:	First paragraphs
lic:	Creative Commons: Attribution 4.0
thumb:	http://africanstorybook.org/illustrations/covers/8457.png
desc:	Iyani ekoi lo kidiama ekile lo edoi aberu keng ng’isapa bon. Na kaneni abu kichichikak ng’esi atamar kaari aria kidou apese ache nabo. Abu nabo tolimok aberu ng’ina atamar asubakini ng’akinumnumet arai kidou idia nisapat. Abu aberu tolot naberu nakesudounon ng’aberu sodi kimu ng’ide ng’iarei. King’olik tokona ng’akiro na esidiunosi.

page_text:

P1	Kolong ang'orot anadakar Elunyiko,  eboyete ekile lo anyaritae Ndong'a ka aberu keng na anyaritae Namukhaywa. Ayakatar kesi ng'ide ng'ikankapei. Arai nabo kesi daang ng'apesur.
P2	Na apotio Namukhaywa ikoku keng ni a ng'ikankarei,  abu Ndong'a tolimok ng'esi tama," Kidou iyong nabo ikoku nipese,  kedonyori ayong iyong. Na kaneni kidou iyong idia nisapat,  Asubakini ayong ng'akinumnumet naapolok kotere iyong!"
P3	Na kaneni na adolio ng'esi akidoun,  abu Namukhaywa tosaka aberu nisodon ng'aberu. Epedori ikoku aliwor isapat kori epese a?
P4	Abu ng'esi kimu apese ka esapat! Abu tonyara esapat Mukhwana nabo tonyara apese Mulongo. Na akienyikinia ng'esi Mukhwana,  abu ng'esi tolakar. Na kaneni na eng'olikinia Mulongo,  abu ng'esi kiyalolong noi. Abu ng'esi kitam atamar apedori asubakin ibore ipei.
P5	Abu ng'esi kimiekinia aberu nikisodon ng'aberu Mulongo nabo todaka Mukhwana nawi nia alokiliekeng.
P6	Abu ng'esi alakara kidodik Ndong'a idia nisapat ng'ini. Abu ng'esi tolakar noi sodi tonyara ng'itung'a daang adakar atamar kinumnuma akidoun a idia anisapat kang'ini alakara.
P7	Abu Mukhwana topolo toliwor ekile loteleng. Abu nabo Mulongo dae topolo toliwor apese nateleng.
P8	Aparan apei aniti iyoki ng'atuk ka apakeng,  abu Mukhwana king'olik apese nakebusean. "Apese asaki ayong akiutar na," Abu ng'esi tolim bon.
P9	Na kaneni na alimokinia ng'esi apese ng'ina atamar kiutaros abu apese toeok eos lo: Mukhwana kosi,  Mukhwana Kechikit ayong,  Mukhwana Atamar kauriu apese,  Mukhwana Echakere ataaba,  Mukhwana Atamar kauriu esapat,  Mukhwana Eyaunio ng'esi nawi ne,  Mukhwana Nabo eng'olio aite,  Mukhwana Ka nabo ache,  Mukhwana.
P10	Apotu ng'una tosubakinos ng'irwa lukaalak. Apotu Mukhwana tong'opikis na apedori asubakin. "Anyu ayong apese nakebusean," tolim ng'esi. "Nabo asaki ayong akiutar ng'esi. Na kaneni naca alimokinia ayong ng'esi ng'akiro nu,  toeok eos lopei ng'olo jiik."
P11	Abu Namukhaywa kitubul ng'esi na atamaria,  "Iteni ng'akiro na eo apese ng'ina.  Arai ng'ina nakatokon. Kimuunio kolong esi. Asaki apokon esapat,  mere apese. Na kaneni abu ayong esidong nakatokon eroko edit nawi aberu anakesidounon ng'aberu,  nabo kayau iyong nawi nikapokon."
P12	Na alimokinia Mukhwana apakeng ng'una,  abu ng'esi taanyu atamar ecwang'akinit kolong ng'esi ng'una. Abu tonyara Namukhaywa sodi tolot daang nawi aberu anakesidounon arikun Mulongo.
P13	Nape anang'unia Mulongo nawi,  abu apakeng tonyara ng'itung'a daang adakar,  tong'ol akine nabo tosubak ng'italio ng'ulu imorikinotor Mulongo ka ng'ikaitotoi keng lukanikarei.
P14	Adaunet a ekaru epei,  abu lokokeng a ekabaran alokarwon adakar kang'ina. Abu ng'esi yau ebari ka alakara nawi kec.

images:

illustrations/pages/5807.png
illustrations/pages/5806.png
illustrations/pages/5807.png
illustrations/pages/5808.png
illustrations/pages/5809.png
illustrations/pages/5810.png
illustrations/pages/5812.png
illustrations/pages/5813.png
illustrations/pages/5814.png
illustrations/pages/5815.png
illustrations/pages/5817.png
illustrations/pages/5818.png
illustrations/pages/5820.png
illustrations/pages/5822.png
illustrations/pages/5824.png

translations:

English (Original)	Namukhaywa	id=5859
French (Translation)	Namukhaywa	id=9961
Fulfulde (Translation)	Namukhaywa	id=10024
Hausa (Translation)	Namukhaywa	id=9991
Kanuri (Translation)	Fanna	id=10041
Kiswahili (Translation)	Namukhaywa	id=7874
Luganda (Translation)	Namukwaya	id=8312
Lugbarati (Official) (Translation)	Àyákáká	id=8788
Lumasaaba (Translation)	Mukhaye	id=8305
Lunyole (Translation)	Namwima	id=8404
Maa (Translation)	Namukhaywa	id=7875
Setswana (Translation)	Dineo	id=7800
siSwati (Translation)	Namukhaywa	id=13078
Zarma (Translation)	Namukayya	id=10106
