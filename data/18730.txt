url:	http://africanstorybook.org/reader.php?id=18730&d=0&a=1
id:	18730
title:	Mulena Walinyunywani
author:	Limbali Muyendekwa
artist:	Wiehan de Jager
lang:	SiLozi
level:	Longer paragraphs
lic:	Creative Commons: Attribution 3.0
thumb:	http://africanstorybook.org/illustrations/covers/18730.png
desc:	Linyunywani libata kuketa mulena wazona. Kimang’i yakaba mulena?

page_text:

P1	Kale kale kwasimuluho nekupila linyunwani. Lifolofolo zaba nimukopano,  nelibata kuba nimulena inge batu nilifolofolo. Kifi nyunywani yeswanela kuba folofolo?
P2	"Mbande,  kiyena yana nimata nikuswanela bulena!" yabulela nyunywani yeng'wi. "Batili,  ana musyukwe,  hape abizanga,  uhutwalanga nimakeke," yabulela yeng'wi nyunywani. "Kanti ye Mpye,  kakuli kiyena yomutuna hape ulilanga inge tau," yeling'wi nyunywani yabulela. "Batili,  akoni kufufa. Mulena walinyunywani uswanela kufufa."
P3	"Nasepa niswanela kuba mulena," abulela Ngangalukuni,  inge abapula mafufa aye. "Niyomunde." "Uikutwa ahulu," labulela lisikita. "Nina nimeto amatuna kufita nyunywani kaufeela. Niswanela kuba mulena." "Batili,  Ising'i wena,  Lisikita," zeng'wi linyunwani zahuweleza. "Uyolobalanga lizazi alipazulanga!"
P4	Onafo zapalelwa nikuya kwahule kaza kuketa mulena. Onafo nyunywani yeng'wi yaba nimuhupulo. "Yena yakafufa kufita linyunywani zeng'wi kiyena yakaba mulena," yabulela nyunywani yeng'wi. "Niti,  niti," kaufeela linyunywani zahuweleza,  zafufa kaufeela mwahalimu,  mane mwambyumbyulu.
P5	Pato yeuna yafufa lizazi leliling'wi,  kuyelela mwamalundu amatelele kakufitisisa mwalifasi kaufeela. Mbande yafufa mazazi amabeli,  mwambyumbyulu kufitelela malundu. Kono linong'u lafufa mwambyumbyulu kwamazazi amalalu mukatumbi inge kusina kupumula,  kuyelela inge liliba lizazi. Kwahule fahalimu abona,  bautwa Linong'u inge lihuwa,  "Kina yatamile kuya mwahalimu,  Kina mulena!"
P6	Kono fahalimu ahae ahutwa kanzwi kakainyanyani inge kali,  "Tink,  tink,  tink! Kina yamifitelezi,  kina mulena." Neli kanyunywani kakabizwa kasisi,  kakainyani kufitisisa kwalinyunywani kaufeela. Nakaswalelezi fa lifufa aLinong'u anafufa cwalo inge aya mwahalimu.
P7	"Auna kunisiya hape," labulela Linong'u,  nikufufa kuyelela mwahalimu. Afufa niku fufa mane afita fakupalelwa. "Nifahali alinyunywani kaufeela. Nimulena wamina!" ahuwa.
P8	Kono kwalifufa la hae Linong'u nekulamatezi kasisi. "Tink,  tink! Tink,  tink! Kina,  kakainyanyani! Nimulena wamina." Linong'u nakatezi nikufufulelwa nikupalelwa kuikeza kufufa mwahalimu.
P9	Onafa akutela fafasi inge afufa nikanyunywani Kasisi inge kalamatezi kwa lifufa lahae. Linyunywani zeng'wi zanyemela Kasisi. Bakalibelela,  kuli bakakumaule mafufa.
P10	  Kono kabubebe kasisi kaziba kuli linyunywani neli nyemile,  kafufela mwamusima wanoha yene isiyo mwateni. Linyunywani zeng'wi zenelilebelezi zabulelela Lisikita,  "Uswanela kumulita kasisi kwamusima mwakainzi nikukaswaka akakazwa fande." Lisikita lalibelela cwalo kwatuko nimusima.
P11	Kono lizazi nelifutumala mi Lisikita lautwa buloko nikulobalelela. Kasisi kanangela fande amusima. Akabona kuli Lisikita lilobezi kafufela mwahalimu nikuya.
P12	Lisikita la ikutwa maswabi kuli nelituwelezi Kasisi kufufa nikuipata. Fa Lisikita lisela busihu kipeto. Musiyali,  Lisikita lalobala,  kwahule nilinyunywani zeng'wi.

images:

illustrations/pages/306.png
illustrations/pages/292.png
illustrations/pages/295.png
illustrations/pages/293.png
illustrations/pages/294.png
illustrations/pages/296.png
illustrations/pages/299.png
illustrations/pages/300.png
illustrations/pages/301.png
illustrations/pages/302.png
illustrations/pages/305.png
illustrations/pages/304.png
illustrations/pages/307.png

translations:

Afrikaans (Translation)	Die Koning Van Die Voëls	id=10815
Afrikaans (Translation)	Koning Van Die Voëls	id=20077
Chinyanja (Translation)	Mfumu Ya Mbalame	id=15710
ChiTonga (Translation)	Mwami Wabayuni	id=15709
ChiTonga (Translation)	Mwami Wabayuni	id=18648
CiNyanja (Translation)	Mfumu Yambalame	id=18667
Dhopadhola (Translation)	Kere Pa Winyin	id=15763
English (Original)	King of the Birds	id=920
English (Adaptation)	The Clever Little Bird	id=5397
French (Translation)	Le Roi Des Oiseaux	id=12680
IciBemba (Translation)	Imfumu Yafyuuni	id=18687
isiXhosa (Translation)	Uncede Inkosi Yeentaka	id=17575
isiZulu (Translation)	Inkosi Yezinyoni	id=12645
isiZulu (Adaptation)	Ungcede Inkosi Yezinyoni	id=13601
Kikamba (Translation)	Musumbi Wa Nyunyi	id=3123
Kiswahili (Translation)	Mfalme Wa Ndege	id=3116
Lugbarati (Translation)	Opi Aria Yi Ni	id=3121
Lugwere (Translation)	Kabaka We Nyonyi	id=16552
Lumasaaba (Translation)	Umuyiinga We Binywiinywi	id=3117
Lumasaaba (Translation)	Umuyiinga We Binywiinywi	id=8697
Lunyole (Translation)	Habaha W’Enyuni	id=3119
Maa (Translation)	Olkínkí Le Oó Imotónyi	id=7206
Mampruli (Translation)	Ninsi Natitari	id=20388
Oluwanga (Translation)	Omwami Wa Amayoni	id=3120
Portuguese (Translation)	Rei Das Aves	id=16660
Sepedi (Translation)	Kgoši Ya Dinonyana	id=18160
Sesotho (South Africa) (Translation)	Morena Wa Dinonyana	id=20036
Setswana (Translation)	Kgosi Ya Dinonyane	id=15043
Tshivenda (Translation)	Khosi Ya Zwiṋoni	id=18183
Xitsonga (Translation)	Hosinkulu Ya Swinyenyana	id=18871
