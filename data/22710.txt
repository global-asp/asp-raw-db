url:	https://africanstorybook.org/reader.php?id=22710&d=0&a=1
id:	22710
title:	Maguge n'Ingona
author:	Magnus Intwali
artist:	Abraham Muzee
lang:	Kinyarwanda
level:	First paragraphs
lic:	Creative Commons: Attribution 4.0
thumb:	https://africanstorybook.org/illustrations/covers/22710.png
desc:	Inkuru yinguge yashoboye kwikura mu menyo yingona yashakaga kuyihenda ubwenge ngo iyirye.

page_text:

P1	Habayeho ingona, ikazinduka yota akazuba ku nkombe y'ikiyaga. Umunsi umwe, Maguge iyisanga aho ku nkombe birasuhuzanya.
P2	Maguge ibaza ingona iti:"Ese utuye he?" Ingona irasubiza iti:"Nibera mu kiyaga". Inguge iratangara cyane! Irayibaza iti:"Ubuzima bwo mu kiyaga bumeze gute!" Ese ni bwiza?"
P3	Ingona irayisubiza iti:"Ubuzima bwo mu mazi ni bwiza cyaneee! Wowe utuye he?" Maguge irasubiza iti:"Nibera mu biti! nirira imbuto n'amababi! Wowe urya iki?"
P4	ingona irasubiza iti:"Nirira inyama!" yasubije gutyo  iri gutekereza uko iri burye Maguge! nuko ibaza maguge iti:"Ese uzi koga?"
P5	Maguge irasubiza iti:"Reka da! ntabyo nzi!" ingona irayibwira iti:" Noneho reka nkwigishe koga!" Inguge irabyanga iti:"Oya da! ntabyo nshaka kwiga! Ntabyo nkeneye!"
P6	Nuko ingona ibeshya Maguge iti:"Erega twabaye inshuti!Humura witinya!Ngwino wicare ku mugongo wange! nkujyane ngutembereze mu mazi!"
P7	Bigeze mu kiyaga hagati, ingona ibaza maguge iti:"Urumva umerewe ute kuba uri mu kiyaga? Nta bwoba ufite?" Maguge irasubiza iti:"Ndumva nishimye cyane pe!"
P8	Ingona yitsa umutima iravuga iti:"Hum, marume ararwaye kandi ararembye. Twabuze umuti wo kumuvura."
P9	Maguge yahise igira ubwoba cyane itangira gutitira. Itangira gutekereza uko iratoroka ingona.
P10	Maguge igira igitekerezo. Ibwira ingona iti:"Humura nshuti, Umutima wange ndawuha Nyokorome. Inyama y'inguge ndabyizeye izamukiza."
P11	Ingona irishima! Iravuga iti:"Nibyose! uzaha umutima wawe marume?" Maguge iti:"Yego rwose! Erega turi inshuti!".
P12	Hashize akanya, Maguge iravuga iti:"Ehhhh! uziko nibagiriwe umutima wange muri cya giti!"Reka dusubireyo nge kuwuzana"
P13	Nuko ingona  irayibaza ishidikanya iti:" Nibyo koko? ninkureka ukagenda urazana uwo mutima?" Maguge irasubiza iti:"Ndagaruka rwose, ahubwo turanajyana kureba uwo Nyokorume."
P14	Ingona iremera, iroga yerekeza ku nkombe. Zikigera ku nkombe, Maguge ihita isimbuka iva ku mugongo w'ingona  isimbukira mu giti.
P15	Aho yari yiyicariye mu giti, Maguge iravuga iti:"Urugendo rwiza nshuti! Ntukindiye! Siwowe uzi ubwenge wenyine!"
P16	Ingona irarakara cyaneee, yitsa umutima n'umujinya iti:" Wambeshye rero! Ntabwo ugiye kuzana umutima?" Maguge isubiza iseka cyane iti:" Hahahaha! Ntabwenge ufite pe! urumva koko nshobora kugenda nta Mutima!"
P17	Kuva icyo gihe, Maguge iyo ibonye ingona irahunga. Ingona na yo yiyemeza kutazongera kwitwaza ubucuti ngo igire nabi.

images:

illustrations/pages/19079.png
illustrations/pages/19075.png
illustrations/pages/19076.png
illustrations/pages/19077.png
illustrations/pages/19078.png
illustrations/pages/19079.png
illustrations/pages/19080.png
illustrations/pages/19081.png
illustrations/pages/19082.png
illustrations/pages/19083.png
illustrations/pages/19084.png
illustrations/pages/19085.png
illustrations/pages/19086.png
illustrations/pages/19087.png
illustrations/pages/19088.png
illustrations/pages/19089.png
illustrations/pages/19090.png

translations:

Acholi (Translation)	Nyang ki Gunya	id=23302
Acholi (Translation)	AYOM KI NYANG	id=23729
Afaan Oromo (Original)	Qamaleefi Naacha	id=19146
Afaan Oromo (Translation)	Qamalefi Naacha	id=20422
Amharic (Translation)	ጦጣና አዞ	id=20445
English (Translation)	Ape and Crocodile	id=19147
English (Adaptation)	(Colour-in) Ape and Crocodile	id=19166
English (Adaptation)	Ape and Crocodile	id=19749
French (Translation)	Singe et crocodile	id=23682
Hausa (Nigeria) (Translation)	Labarin Biri da Kada	id=20538
IciBemba (Translation)	Kolwe Ne N'gwena	id=20869
isiZulu (Translation)	UNkawu noNgwenya	id=20716
Kikamba (Translation)	Nguli Na King'ang'í	id=21193
Kinyarwanda (Translation)	Inkende N'ingona	id=20223
Kiswahili (Translation)	Sokwe na Mamba	id=20374
Kiswahili (Translation)	Ape na  Mamba	id=24043
Kumam (Translation)	Onger Kede Nyang	id=20568
Lámnsoʼ (Translation)	Kibùʼ wùn à Ngàyí	id=22291
Luganda (Translation)	Ezike ne Gonya	id=22991
Luganda (Translation)	Wazzike ne Gonya	id=23728
Lusoga (Translation)	Wairike ni Gonya	id=22716
Lusoga (Translation)	Nguge ni Wangoina	id=29297
Ng’aturkana (Translation)	Echom Ka Akinyang	id=20402
Oluwanga (Translation)	Libungwe Nende Ikwena	id=20343
Runyankore (Translation)	(erangi omunda)empundu na gonya?	id=24124
Tiv (Translation)	Ikya man Ambe	id=23886
