url:	http://africanstorybook.org/reader.php?id=10107&d=0&a=1
id:	10107
title:	Wandiya Kaŋ Te Arzaka
author:	Plan Niger - Projet NECS - Usaid
artist:	Mango Tree
lang:	Zarma
level:	First paragraphs
lic:	Creative Commons: Attribution 4.0
thumb:	http://africanstorybook.org/illustrations/covers/10107.png
desc:	Wandiyo hinka kaŋ koy me-ŋwaari ceeciyaŋ. Ikulu kubay nda ɲa zeeno fo ngey fonda boŋ. Amma i ra afolloŋ no yadda ga waybora gakasinay.

page_text:

P1	Wandiyo hinka fo day no ya,  afa ma Nelima afa mo Nambuwa. I hayrayey te ka si. Batame koogo for a no i go ga ngey baafuna te. Hari si kaŋ mo sanku fa i ma du ŋwaari. Boro kaŋ ga ba ŋwaari kulu kala nda a koy nangu mooro ga a ceeci.
P2	Nelima wo wandiyo no kaŋ boŋo ga dogon. A ganday,  a ga may mo. Kayno kaŋ ga ti Nambuwa si boro kulu daŋ me ga. A ba si nda boro fo.
P3	Susubay fo,  wandiyo hinkaa tunu jirbi. I di kaŋ hari kulu kaŋ ga ŋwa si ngey se. I hima ga koy ga ŋwaari ceeci. Nelima nda Nambuwa,  afo kulu na nga fonda sambu.
P4	Wayboro fo mo kaŋ se i ga ne Netali go ga nga baafuna te i jare ga. Nga arzaka wo no a ga zaban borey se. Amma Netali wo jiray no,  ga-hamo kulu bi no.
P5	Nambuwa ka ga kubay nda waybora. Netali ne a se: "Ay izo mate ni go? Man no ni fun? Man ga no ni ga koy?"
P6	Nambuwa tu a se hããyaŋey kulu ga. Wayboro zeena ye ga ne a se: "Koy nda ay kala ay kwaara,  ay ga ci ni se mate kaŋ i ga te" Nambuwa na waybora cabe gargasay kulu dumi. A ne a se: "Ay soofu ay ma bu ga bisa ay ma lamba ni bi fumbey wo ga."
P7	Waybora na nga me di,  a ne a se Irkoy ma a hallasi a dirawo ra.
P8	Nambuwa dira ga to nangu fo kaŋ ga humburandi. Nango sinda kala konjanje yaŋ gondi yaŋ nooni yaŋ nda gangam dumi-dumi yaŋ. Nambuwa farga gumo,  gaabi kulu si a ra zama a mana hari kulu ŋwa. Kaŋ a goro ga fulanzam,  gondey nda nooney mo te a ciine.
P9	Nelima mo ka ga kubay nda wayboro ɲa zeena nga fonda boŋ. A ma kaani kaŋ a di Netali,  zama nga hinne ga ti boro kaŋ a kubay nda nga dirawo ra. Waybora na a ce ga hããyaŋ zeeney te a se.
P10	Nelima yadda ga konda waybora kala fu. Netali ne a se: "Ni na hari te kaŋ ni cale boobo mana hin ga te." A na Nelima no goobu fo ga ne a ma soobay ga fu,  a ga du hari kulu kaŋ a ga ba.
P11	Nelima saabu waybora se,  a na a fo nda goy,  a zuru ga ye fu. A ka ga fu hanno fo gar,  nda nga me-fo jinay. A te wayborey kulu ra arzakanta beero.
P12	Amma waymo darayyaŋo go ga a hẽẽnandi,  a ne: "Boro kaŋ si ma yaamaryaŋ si kokor kala ce-beeri me ra."

images:

illustrations/pages/9239.png
illustrations/pages/9230.png
illustrations/pages/9231.png
illustrations/pages/9232.png
illustrations/pages/9233.png
illustrations/pages/9234.png
illustrations/pages/9235.png
illustrations/pages/9237.png
illustrations/pages/9236.png
illustrations/pages/9238.png
illustrations/pages/9239.png
illustrations/pages/9240.png
illustrations/pages/9241.png

translations:

Afrikaans (Translation)	Die Meisie Wat Ryk Geword Het	id=11254
Amharic (Translation)	ሃብታሟ ልጅ	id=13097
English (Translation)	The Girl Who Got Rich	id=9243
French (Translation)	La Jeune Fille, Qui Devient Riche.	id=9962
French (Translation)	La Jeune Fille Qui Devint Riche	id=10938
Fulfulde (Translation)	Suka Debbo Diikaaɗo	id=10025
Hausa (Translation)	Yarinyar Da Ta Yi Arziki	id=9999
isiZulu (Translation)	Intombazanyana Eyaba Isicebi	id=12170
Kanuri (Translation)	Kәlayakku Gaɍiwujǝna	id=10043
Kiswahili (Translation)	Nelima Atajirika	id=12687
Lumasaaba (Original)	Nelima Agagawala	id=9242
Ng’aturkana (Translation)	Apese Na Abu Tabar	id=12707
Oluwanga (Translation)	Akhabere Aba Omuyiinda	id=13019
Oluwanga (Adaptation)	Akhabere Aba Omuyiinda	id=19798
Portuguese (Translation)	A Menina Que Ficou Rica	id=16582
