url:	http://africanstorybook.org/reader.php?id=2424&d=0&a=1
id:	2424
title:	Enkolóng E Naápishana
author:	Leonard Kotikash
artist:	Pratham Books
lang:	Maa
level:	First sentences
lic:	Creative Commons: Attribution 3.0
thumb:	http://africanstorybook.org/illustrations/covers/2424.png
desc:	Kétíi apá enkatá nátií inkólóng’i náapishana oloing’áng’e. Óre te enkárakí enkirówuaj

page_text:

P1	Óre te ápa,  náa inkólong'i naápishana náatií oloing'áng'e. Néírowúájie oláng'ât lénye enkóp ometáa méídim iltung'aná áatotoni te sérianí.
P2	Nédumúnye iláláshera óopishana lé oloshô ojî Munda áajo peê éâr nénâ ólong'i. Néng'or te oó imbáâ. Néar inkólong'i ílê.
P3	Káke eisudóri enkólong é naápishana aigará endóínyó.
P4	Óre peê eyé nenâ ólóng'i ílé,  néshomó nábo aisudorí,  nélotu enáímî sapúk enkóp pookí. Néaku ímédôl enkólií olowuarú kerî,  néípony oltomé ilkeék tenéjo áló,  nédidíng enkítejó olng'átúny. Nélotu enyámalí sapúk enkóp pookí.
P5	Néípotúno ing'úésî enkigúéna. Néíro enkítejó nélikí inkulíe ng'úési ajokí etíi enkólong apá náísiká aló aisudorí te óriong e endóínyó.
P6	Néjo olng'atúny kéípótu ínâ olóng amû ninyé olkítok lé oo ing'úési pookí é entîm. Néíkurrúkur ajó,  "enkolóng,  enkolóng,  áátásáyia mílo aing'uaá iyíóók! Túshukunye óu íntawang'akí iyíóók." Káke eitú énîng enkólong.
P7	Néítokí oltomé aipotishó. Néílepie enkáíná enyé nédar ajó,  "enkolóng,  enkolóng,  áátásáyia mílo aing'uaá iyíóók! Túshukunye óu íntawang'akí iyíóók." Káke eitú énîng enkólong.
P8	Nélótú enkéresúre te enkúsô,  nédeenyu eng'óól ajó,  "enkolóng,  enkolóng,  áátásáyia mílo aing'uaá iyíóók! Túshukunye óu íntawang'akí iyíóók." Káke eitú énîng enkólong. Néíloikíno ingúésî áaipotu enkolóng. Káke étányá enkólong éílépû. Nélotu olkúkû dukúya néjo kéípótu siî nínye enkolóng. Nékueniyíé inkúlie ngúésî káke étéjó olng'atúny peê éíshórî méípotú.
P9	Népuku olkúkû,  nélo dukúya. Néru ajó "kookoodokoo-koo." Nérumishóyu enkólong te endoinyó. Néíng'asia póoki ngúes.
P10	Néígil olkúkû arú te empiján,  néjo, "KookoodoKOO-KOO." Néítoki enkólong ailepú pényo. Néígil olkúkû énê uní,  nébuaku ajó,  "KOOKOODOKOO-KOO." Néílepu enkólong pî,  néítawâng enkóp pookí. Néshipa póoki ng'úes ó iltúng'áná.
P11	Néítanâp ing'úésî iltúngáná peê méígil áar enkolóng. Nényorráa póoki. Óre ebaikí ínâ olóng o táatá,  tenéru olkúkû,  néílepu enkólong néítawáng pookí tókî.

images:

illustrations/pages/2316.png
illustrations/pages/2317.png
illustrations/pages/2318.png
illustrations/pages/2319.png
illustrations/pages/2320.png
illustrations/pages/2328.png
illustrations/pages/2321.png
illustrations/pages/2322.png
illustrations/pages/2323.png
illustrations/pages/2324.png
illustrations/pages/2325.png
illustrations/pages/2326.png

translations:

Afrikaans (Translation)	Die Sewende Son: ŉ Indiese Volksverhaal Uit Odisha	id=11149
English (Original)	The Seventh Sun: a Tribal Tale From Odisha, India	id=2327
French (Translation)	Le Septième Soleil: Une Fable Tribale D’Odisha, en Inde	id=12437
Kikamba (Translation)	Sua Ya Mwonza	id=2396
Kiswahili (Translation)	Sayari Jua Ya Saba	id=2397
Ng’aturkana (Translation)	Akolong Na a Ng’Ikanikarei	id=2996
Oluwanga (Translation)	Were Wa Musafu	id=2993
