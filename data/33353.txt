url:	https://africanstorybook.org/reader.php?id=33353&d=0&a=1
id:	33353
title:	(Paka rangi) Mzozo wa Fisi na Kima
author:	Ursula  Nafula
artist:	Salim Kasamba
lang:	Kiswahili
level:	Longer paragraphs
lic:	Creative Commons: Attribution 4.0
thumb:	http://africanstorybook.org/illustrations/covers/33353.png
desc:	Ni nani atasuluhisha mzozo kati ya Fisi na Kima? Chanzo cha hadithi hii ni Ethiopia.

page_text:

P1	Hapo zamani za kale, kulikuwa na Fisi na Kima. Walikuwa na mzozo kati yao. Walienda kwa hakimu ili awasaidie kuusuluhisha.
P2	Baada ya hakimu kusikiliza kesi yao, aliogopa kuamua. Aliwaza, "Nikimlaumu Fisi, atawala mifugo wangu. Nikimlaumu Kima, atayala mahindi yangu yote! Nifanyeje?"
P3	Hakimu alitafakari juu ya kesi hiyo kisha akasema, "Naona vigumu kuiamua kesi hii peke yangu. Ipelekeni kwa wazee wa kijiji."@@Fisi na Kima walienda kwa wazee wa kijiji.
P4	Waliwaeleza wazee wa kijiji kuhusu mzozo wao.  @@Baadaa ya kuwasikiliza, wazee wa kijiji vilevile waliogopa kuiamua kesi ile.
P5	Wazee wa kijiji walijua wakimuunga Kima mkono, Fisi atawala mifugo wao. Na wakimuunga Fisi mkono, Kima atayala mahindi yao.  @@Wazee wa kijiji walimwambia Fisi na Kima kuwa kesi yao ilikuwa ngumu sana kuiamua.
P6	Wazee walimkumbuka mwanamke mmoja fukara aliyeishi hapo kijijini. Yeye hangepoteza chochote kwa kuwa hakuwa na mifugo wala mahindi.@@Mmoja wao aliwaambia, "Mwanamke fukara ataweza kutoa uamuzi bila woga." Kisha wakawaambia Fisi na Kima kwenda kwake.
P7	Walipowasili kwa mwanamke yule fukara walisema, "Tuamulie mzozo wetu." Mwanamke fukara alikubali lakini, akataka kuongea na kila mmoja peke yake.
P8	Mwanamke fukara alimwita Fisi kwanza akamwambia, "Wewe unaheshimika, ni mnyama mkubwa tena ni shujaa. Unawezaje kugombana na mnyama mdogo tena mjinga kama Kima?"
P9	Mwanamke akaendelea kumwambia Fisi, "Watu wakisikia mzozo huu, watakudharau sana. Wacha kuzozana na Kima." @@Fisi alikubali, "Unavyosema ni kweli. Nitaiacha kesi hii."
P10	Mwanamke fukara akamwita Kima akamwambia, "Wewe ni mwerevu na mrembo. Mbona unabishana na mnyama huyu mchafu, mwenye harufu mbaya anayekula vilivyooza. Watu watakufikiriaje wakisikia unazozana na huyu kiumbe mwenye sura mbaya?"@@Kima alikubali, "Unavyosema ni kweli. Nitaiacha kesi hii."
P11	Baadaye, mwanamke fukara aliwaita wote akasema, "Kwa kuwa nyote mlikubali kuacha ugomvi kati yenu, ni lazima msameheane."
P12	Kima na Fisi walisameheana wakasuluhisha mzozo wao.  @@Watu kijijini waliposikia walishangaa. Mwanamke fukara aliwezaje kutatua shida iliyowashinda hakimu na wazee wa kijiji?

images:

illustrations/pages/18699.png
illustrations/pages/18709.png
illustrations/pages/18721.png
illustrations/pages/18722.png
illustrations/pages/18723.png
illustrations/pages/18713.png
illustrations/pages/18714.png
illustrations/pages/18724.png
illustrations/pages/18716.png
illustrations/pages/18725.png
illustrations/pages/18718.png
illustrations/pages/18719.png
illustrations/pages/18720.png

translations:

Afaan Oromo (Original)	Warabessaafi Qaamale	id=20154
Afaan Oromo (Adaptation)	Waraabessaafi Qamale	id=21771
English (Translation)	Hyena and Monkey	id=20155
English (Adaptation)	(Colour-in) Hyena and Monkey	id=20157
English (Adaptation)	Monkey and Hyena	id=21395
French (Translation)	Hyène et Singe	id=33456
Kanuri (Translation)	Bultu-a Dagǝl-a	id=32283
Kiswahili (Translation)	Kima na Fisi	id=21841
Kiswahili (Translation)	Mzozo wa Fisi na Kima	id=22061
Lámnsoʼ (Translation)	Kán wùn Kuúrá	id=22414
Luganda (Translation)	Wankima ne Wampisi	id=23422
Luganda (Translation)	Wakibe ne Wankima	id=23510
Lusoga (Translation)	(Colour-in) Wampiti ni Wankembo	id=24897
Lusoga (Translation)	Wampiti ni Wankembo	id=33653
Ng’aturkana (Translation)	Ebulong'or ka Ekadokot	id=33416
Oluwanga (Translation)	Ishima nende Ifisi	id=22819
Rufumbira (Translation)	Igisamagwe ni Inkende	id=23440
Runyankore (Translation)	Empisi ne Ekyende	id=24280
Tiv (Translation)	Dwem man Bagu	id=23878
