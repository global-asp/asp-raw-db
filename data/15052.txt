url:	http://africanstorybook.org/reader.php?id=15052&d=0&a=1
id:	15052
title:	Uqhude Nongulule
author:	Margaret Nokuthula Zondi
artist:	Mango Tree
lang:	isiZulu
level:	First paragraphs
lic:	Creative Commons: Attribution 4.0
thumb:	http://africanstorybook.org/illustrations/covers/15052.png
desc:	UQhude wayeyinkosi yezilwane kwaze kwaba yisikhathi lapho uNgulule ebamba iqhinga  lakhe.

page_text:

P1	Emandulo zonke izilwane zazihlala ndawonye ehlathini. Iqhude kwakuyinkosi yazo.
P2	Iqhude latshela izilwane ukuthi ugedla olusekhanda lalo lwalwenziwe ngomlilo. Ngaleso sizathu zonke izilwane zazilesaba.
P3	Ngalezo zinsuku,  umlilo wawuphenjwa ngozwathi. Ngelinye ilanga izulu lina,  kwanetha uzwathi lwengulule. Yehluleka ukuphemba umlilo wokufudumeza umndeni wayo.
P4	Kanjalo-ke ungulule wathuma amawundlu akhe ukuba ayomcelela umlilo ogedleni lweqhude.
P5	UQhude wayengeneme,  ngakho akawanikanga umlilo amawundlu. UNgulule waphatheka kabi ukuthi amawundlu abuye engawuphethe umlilo.
P6	Phakathi nobusuku uQhude eselele,  uNgulule namawundlu akhe baya kontshontsha umlilo ogedleni lukaQhude. UNgulule wacosha utshani obomile ngaphandle kwendlu kaQhude.
P7	Utshani obomile wabubeka eduze kogedla lukaQhude. Kodwa utshani abuzange bushe. Waluthinta ngokucophelela ugedla,  kodwa waluzwa lubanda!
P8	Amawundlu nawo aluthinta ugedla. Kwakungekho mlilo! Umndeni wengulule waqala ukuhleka.
P9	Uhleko lomndeni wengulule lwaphaphamisa uQhude namatshwele. UQhude wabhekisa ugedla lwakhe emndenini wengulule ememeza,  "Kufanele ngabe niyabaleka. Anesabi yini?"
P10	Ingulule yaphendula,  "Siluthintile ugedla lwakho futhi sesiyalazi iqhinga lakho! Sizobuyela emuva siyotshela zonke izilwane. Zizokuthukuthelela."
P11	Izinkukhu zafikelwa ukwesaba. Zabaleka noQhude wabaleka nazo. Izinkukhu zathutha ehlathini zayohlala nabantu.
P12	Kusukela ngaleso sikhathi izinkukhu zazesaba izingulule futhi zahlala nabantu ukuze zivikeleke.

images:

illustrations/pages/13580.png
illustrations/pages/13571.png
illustrations/pages/13575.png
illustrations/pages/13576.png
illustrations/pages/13573.png
illustrations/pages/13572.png
illustrations/pages/13577.png
illustrations/pages/13579.png
illustrations/pages/13580.png
illustrations/pages/13582.png
illustrations/pages/13578.png
illustrations/pages/13581.png
illustrations/pages/13574.png

translations:

English (Original)	Rooster and Leopard	id=13624
French (Translation)	Le Coq Et La Panth√®re	id=14531
isiXhosa (Translation)	Umqhagi Nehlosi	id=14117
Portuguese (Translation)	Galo E Leopardo	id=18866
Sesotho (S.Africa) (Translation)	Mokoko Le Lengau	id=14508
Setswana (Translation)	Mokoko Le Nkwe	id=14091
Tshivenda (Translation)	Mukukulume Na Didingwe	id=14718
Xitsonga (Translation)	Nkuku Na Mangwa	id=14517
