url:	http://africanstorybook.org/reader.php?id=18277&d=0&a=1
id:	18277
title:	Thovhele Kayanja Na Ṅwananyana Wawe
author:	Maphaha Tshimangadzo Nelson
artist:	Natalie Propa
lang:	Tshivenda
level:	Longer paragraphs
lic:	Creative Commons: Attribution 3.0
thumb:	http://africanstorybook.org/illustrations/covers/18277.png
desc:	Mafhungo a lufuno lu mangadzaho a ṅwananyana wa mukololo we a tevhela mbilu yawe

page_text:

P1	Kale kale hovha hu na khosi i no pfi Kayanja. O vha a tshi dzula pfamoni na muṱanuni na ṅwananyana,  mukololo Apenyo. Mukololo Apenyo o vha e musidzana muṱuku wa lunako lwe munna muṅwe na muṅwe a tama u mu mala. Fhedzi Thovhele Kajanja o vha a khou ṱoḓa mamalo a ḓuraho vhukuma.
P2	Tsini na pfamo ya Thovhele Kayanja ho vha hu tshi dzula iṅwe khosi I no pfi Aluda Muhulu. O vhidzwa Muhulu ngauri vhahura vhoṱhe vho vha vha tshi mu thetshelesa. O vha a tshi halifhela muṅwe,  na muṅwe a sa mu thetshelesiho. Muṱanuni wa khosi Aludah o vha o lovha nga maḽaria nahone o vha a tshi ṱoḓa muṅwe muṱanuni.
P3	Zwenezwo khosi iyo ya u khwaṱha yo no vhaho ya maḓuvha ya ya ha thovhele Kayanja u mala Mukololo. Vha kha nyamedzano ya mutengo vha pfiwa nga muthusi Kakembo,  o vha e tsinisa na mukololo Apenyo.
P4	Khosi Aludah a tenda uri u ḓo ṋea thovhele hafu ya lupfumo lwawe khathihi na ṋeleṱe i re tshipiḓa tsha lumalo. Nzudzanyo dza mbingano vhukati ha khosi Aludah na mukololo Apenyo dza itwa lwa tshiphiri. Thovhele o vha a tshi zwi ḓivha uri ṅwananyana wawe ha nga takaleli uyo muhumbulo.
P5	Ho sala vhege nthihi uri mbingano i vhe hone,  mufumakadzi Kakembo a kwamana na Apenyo. "Mukololo wanga,  Khotsi aṋu vho dzudzanya mbingano yaṋu na Khosi Aludah. Mbingano i ḓo vha hone mafheloni a vhege nthihi." O no ralo ndi Kakembo.
P6	Apenyo a mangala a si ḓivhe uri a ite mini. Zwenezwo a humbula uri ha nga vhingwi nga khosi Aludah,  heneiḽa khosi ya u khwaṱha nahone ya mukalaha. Ndi fanela u ṱavhanya nda wana nḓila ya u ya ha Trevor ndi saathu u lenga. Trevor o vha e mufunwa wa mukololo Apenyo.
P7	Vhusiku honoho Apenyo a kokovha a bva pfamoni. Arali khotsi awe vha zwi tumbula uri u khou ya ngafhi vho vha vha tshi ḓo sinyuwa. A gidima a bva nga vhukati ha ḓaka ḽo pinzanaho nṱha ha matombo na mipfa u swika a tshi swika ha Trevor wawe. A tshi swika nḓuni ya Trevor o vha o neta e na nḓala na ḓora.
P8	"Mufunwa wanga,  ndi ngani no gidima lwendo lungafha ni noṱhe vhusiku vhungafha?" Trevor u a vhudzisa,  a mu fha maḓi uri a nwe a awele. Trevor ha ngo dzulisea a sa athu pfa zwa haṋwani ha Apenyo.
P9	"Thaidzo yaṋu ndi mini mufunwa wanga wa mukololo." Apenyo a femela nṱha o dinalea. "Khotsi anga vha khou mmalisa nga khosi Aludah Muhulwane. Fhedzi ndi nga si malwe nga houḽa muthu wa khakhathi. Trevor,  ndi ṱoḓa u malwa nga inwi naho ni tshisiwana. Ndo ḓi imisela u tambula. Ndi a ni funa."
P10	"Fhedzi mukololo a thi na ndaka i linganaho u ni mala. Ndi mutukana wa tshisiwana." Trevor u ralo a lila. Apenyo a tshi fhindula ari, "Ndi a zwi ḓivha, fhedzi ndi inwi fhedzi ane a nga mmala." A elekanya tshifhinga nyana a ri, "Kha ri ye kha Kategga munna wa tshikwekwethe uri a ri welise ri wele seli na lula lwa mulambo. Nga heyo ndila hu ḓo vha u ponyoka nahone khotsi anga vha si ri wane."
P11	Ngeno murahu pfamoni zwa wanala uri mukololo Apenyo o ngalangala ha laedzwa vhashumeli uri vha mu londe hoṱhe afho muvhunduni. Vhalindi vha thovhele na muthu muṅwe na muṅwe vha ya vha ṱoḓa fhedzi mukololo Apenyo a si wanale. Vha vhuisa muvhigo kha thovhele wa uri mukololo Apenyo ha ngo wanala. "Iyani ni ṱoḓe na ḓakani." Thovhele Kayanja a ṋea ndaela. O vha o dinalea vhukuma.
P12	Zwenezwi mukololo Apenyo na Trevor vha tshi tou swika khunzikhunzini dza mulambo ha vhonala makole matswu a tshi kuvhangana. Ha pfala mvula ya madumbu i tshi khou ḓa.
P13	Kategga mune wa ngalavha o vha a tshi khou tshi vhofha musi avha vhavhili vha tshi bvelela. Trevor a humbela Kategga uri a vha wedze seli nga ngalavha. Kategga ha ngo ṱanganedza khumbelo,  o ṱalutshedza uri hu khou ḓa mvula na maḓumbu nahone i ḓo vha khombo nga maanda.
P14	Trevor a kombetshedza a ṱalutshedza Kategga uri ndi ngani vha tshi tea u wela. A dzhenisa tshanḓa tshikwamani a bvisa mbadelo ya khumba a fha Kategga. Musi Kategga o pfa mafhungo avho na u vhona gwangwa ḽa khumba ḽo nakaho a vha pfela vhuṱungu. A tenda u vha wedza naho mutsho wo vhifha nga u tou ralo.
P15	Kategga a kokodzela ngalavha maḓini. A vha vhudza uri vha ṋamele. A dzhia thanda dza u talisa ngalavha a thoma u tala. Thovhele Kayanja na khosi Aluda vha tshi swika khunzikhunzini vha vhona vhathu vhararu vhe kha ngalavha vha mbo ḓi zwi humbula uri vhafunani vhatuku vho shavha.
P16	Mvula ya maḓumbu ya thoma u na ya kanganyisa ngalavha lwe Kategga a balelwa mu tshi langa. Thovhele Kayanja a vhidzelela Apenyo uri a vhuye o mu hangwela ha nga vha iti tshithu ene na Trevor. Fhedzi vho vha vho no lenga. Ngalavha ya tekulwa vhala vhathu vhararu vha poselwa maḓini o halifhaho vhoṱhe vha nupela. U bva lenelo ḓuvha kha muvhuso wa Thovhele kayanja vhathu vho mbo ḓi tendelwa u mala ane vha funa,  o pfuma kana e tshisiwana.

images:

illustrations/pages/10069.png
illustrations/pages/10074.png
illustrations/pages/10063.png
illustrations/pages/10064.png
illustrations/pages/10065.png
illustrations/pages/10066.png
illustrations/pages/10067.png
illustrations/pages/10069.png
illustrations/pages/10070.png
illustrations/pages/10071.png
illustrations/pages/10072.png
illustrations/pages/10211.png
illustrations/pages/10075.png
illustrations/pages/10076.png
illustrations/pages/10077.png
illustrations/pages/10078.png
illustrations/pages/10079.png

translations:

Afrikaans (Translation)	Koning Kaja en Sy Dogter	id=20076
Akuapem Twi (Translation)	Ɔhempɔn Kayanja Ne Ne Babea	id=18462
Asante Twi (Translation)	Ɔhene Kayanja Ne Ne Babaa	id=18222
ChiTonga (Translation)	Mwami Kayanja Amwanaakwe Musimbi	id=18652
CiNyanja (Translation)	Mfumu Kayanja Namwana Wake Musikana	id=18670
Dagaare (Translation)	Naa Kayanja Ne O  Pɔgeyaa	id=17774
Dagbani/Dagbanli (Translation)	Naa Kayanja Mini O Bipuɣiŋga	id=18161
Dangme (Translation)	Matsɛ Kayanja Kɛ E Bi Yo Ɔ	id=18341
Dhopadhola (Translation)	Kere Kodi Nyare	id=18750
English (Original)	King Kayanja And His Daughter	id=10210
Ewe (Translation)	Fia Kayanja Kple Via Nyɔnuvi	id=18172
Fante (Translation)	Ɔhen Kayanja Na Ne Babasia	id=18492
French (Translation)	Le Roi Kayanja Et Sa Fille	id=12664
Ga (Translation)	Maŋtsɛ Okaija Kɛ Ebiyoo Lɛ	id=18336
Gonja (Translation)	Ewura Kayanja Nε Mobe Ebichesobi	id=18214
IciBemba (Translation)	Imfumu Kayanja Noomwana Waiko Umwanakashi	id=18675
isiNdebele (Translation)	Ikosi Umjekejeke Nendodakazi Yakhe	id=13054
isiXhosa (Translation)	Ikumkani Ukayanja Nentwazana Yakhe	id=17574
isiZulu (Translation)	Inkosi Undabenhle Nendodakazi Yayo	id=16472
Kasem (Translation)	Pɛ Kayanja De O Bukɔ	id=18228
Kiswahili (Translation)	Binti Wa Mflame Kayanja	id=12899
Mampruli (Translation)	Naaba Kayangya Ni U Bipuŋŋa	id=19353
Ng’aturkana (Translation)	Ekapolon Kayanja Ka Nakookeng	id=12922
Nzema (Translation)	Belemgbunli Kayanja Nee Ɔra Raalɛ Ne	id=18422
Oluwanga (Translation)	Omukhana Wo Omwami Kayanja	id=12954
Portuguese (Translation)	O Rei Kayanja E a Súa Filla	id=13644
Portuguese (Translation)	O Rei Kayanja E a Sua Filha	id=16719
Sepedi (Translation)	Kgoši Kayanja Le Morwedi Wa Gagwe	id=18163
Sesotho (South Africa) (Translation)	Morena Kadi Le Moradi Wa Hae	id=20035
Setswana (Translation)	Kgosi Mothupi Le Morwadiagwe	id=14957
SiLozi (Translation)	Mulena Kayanja Ni Mwana Wa Hae Wa Musizani	id=18741
Talen (Translation)	Na'ab Kayanja Ne O Puawoo	id=20196
Xitsonga (Translation)	Hosinkulu Kayanja Na Nhwanyana Wa Yena	id=18872
