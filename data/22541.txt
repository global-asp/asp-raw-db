url:	https://africanstorybook.org/reader.php?id=22541&d=0&a=1
id:	22541
title:	Ifi u ikyume i ahir
author:	Mimi  Werna
artist:	Edwin  Irabor
lang:	Tiv
level:	Longer paragraphs
lic:	Creative Commons: Attribution 4.0
thumb:	https://africanstorybook.org/illustrations/covers/22541.png
desc:	Mama ta mbayev nav kwagh-hir

page_text:

P1	Angbianev utar, Udoo, Erdoo man Eryum ve ungwa imo i a wura. Saa ve a pe duen za vinen amar ke wura. Sar ve u za benden Ikyume i sha kwav-Aondo la kpaa. Ngo ve ka er, "ei."

Ve vaa, sha a ciu ngo ve a gema ishima. Kpa gba shami ga. Eryum nongu er una na gba toho una due ken won una da tema imongu a ikyume.
P2	Ngo na yange un. A genger imo  sha er agbianyev nav mba kasev kpaa vea ungwa yo. 

"Ka hough je ne keren ye, man yo ne soon iyue mkee ga cii. Alu hough a er ne yo, kwagh u bunden ne yan iyue mkee yo ngu ga," Ngo ve or kwagh ne a ahan zwa.
P3	Er ngo ve lu veren ishima er ve kaa er una ta ve kwagh-hir yo, a kaa er, "Ikyume ka ifi u ahir, ngi a tahav mbu been angev. Kpa gema ngi sha kwav-Aondo. Nahan ni fatyo u benden amin ga. A lu or nana gba ikyundu yo, Ikyume i a wase nan ga." 

Mbayev mban gba henen sha kwagh ne.
P4	Erdoo kende pine ngo ve er, "Mama, shi ta se kwagh-hir u ikyume la." Udoo kaa er, "Mo, kpaa msoo ape ungwan." "Mo utar ne ooo!" Eryum kende ahor-ave atar sha tese ngo na.

Ngo ve ka e, "Ennnn. De m nenge ase yo? Onov mba doon mo ishima, va ase nen ikyua, Torkwase u kwagh-hir va nya!"
P5	Fefa je, Erdoo yevese za too naha, van na ngo na. Naha ne, lu sha ikyav u tough ku tor. Akende tough kula na ngo na. Eryum shi za va a adikpo nan ngo na, kange sha tyo.

Tso ve tema viing u ungwan kwagh-hir u ve ungwan keke yo. Udoo di tungwa hondo, ikyav i ngo na ahii kwagh-hir u tan.
P6	"Ngise, ikyume lu ifi u ahir.  I yer ken ako a lun gese-gese sha Mbadede la. Man er ifi ne lu a tahav mbu been angev yo, i kulan un. 

A shiu ior yo, u ma un a ma. Kwagh u nan iwasen ne lu kwagh udoon Ikyume ne kpishi. Kpa Ikyume gema soon ior mba lun anza dang ga cii."
P7	"Sha a ciu ahir a ifi ne yo, gema ngee a kwagh yan u ndohor u buter ve yer e 'ice-cream' la. Anti or u nana va mgerem ma kesen hen ifi la je, nan zua a min u yan, hemban cii yo, anmbayev.

Mluashe u 'ice-cream' ne lu; nyian-bong, nyian-gbang, agbedang, gese-gese, kwer-kwer,dishi-dishi man mar."
P8	"Yange tso, Mbom, ango kwase u zan iyol za mough yande la va. Ve yo, kohol or u kuran. Er or shon fa un ga yo, akperan gba un kpishi. Kpa or shon ver ishima ga. 

Or kuran la gema tese Mbom gbenda u zan hen ifi u ikyume la. Kaa a na er, a kor iyol tsaha. Mbom kpa lumun."
P9	"Er Mbom kese mngerem ma ifi u ikyume la ma je, wanger wen iyol wang. Mbom gema yenge keen man keen, a nenge a or ga tso.

A too iwen ta ken mnger ting. A nenge er ifi la kpa mough deghmee, hide samber. Kwagh shon doo Mbom kpishi. Shi atoo ankonov vishir shin min. Shi mkpanger la kimbir."
P10	"Mbom man tsuwe gba a gba shin ifi jimin cii! Mhen na yo, lu u man un a tsor gbem shawon. Tso ifi shi mough er ka ivaan nahan yem sha abeen, kera hide hen Mbadede ga cii. Ashie a gen yo, ifi ne ngu a dondo sha abben a wura, sha a ciu una umbur ayange un lu ifi la. 

Ka mkur u kwagh-hir wam je ne." Mama mase kulen."
P11	"Shi apine er, Mbayev mba doon mo ishima, I er nan man ne soo kwagh-hir ne kpishi nahana?" Udoo na un ikyar a ahan zwa er, "Ka sha er me umbur u veren ishima sha a mo shi u wem ikyo yo."

Erdoo di ka er, "Mo yo, msoo u umbur mluashe u ikyume kpaa."
P12	"Eryum di lu keren mtsera na yo, ka er. "Mo yo, ka sha a ciu kwaghyan u 'ice-cream' la! U nam wen hegen-hegen neee?" 

Ngo ve o er, "Ennnn. dohor hegen kpishi, kper tso se ya nen ice-cream. Shi kper gen yo, me ta ne kwagh-hir u mkur u ikyume la."

images:

illustrations/pages/26828.png
illustrations/pages/26491.png
illustrations/pages/26492.png
illustrations/pages/26493.png
illustrations/pages/26494.png
illustrations/pages/26495.png
illustrations/pages/26496.png
illustrations/pages/26828.png
illustrations/pages/26498.png
illustrations/pages/26499.png
illustrations/pages/26500.png
illustrations/pages/26501.png
illustrations/pages/26502.png

translations:

Ebira (Translation)	Irèhu Ogaazi ana nyi Ivopa	id=23619
Efik (Translation)	Utịbe idim ákpárá	id=23620
English (Translation)	Magical rainbow river	id=22542
French (Translation)	Rivière de l'arc en ciel magique	id=23614
Hausa (Nigeria) (Translation)	Rafin bakan gizo mai sihiri	id=23618
IciBemba (Translation)	Umumana na Umukola Mfula wa buloshi	id=22972
Igbo (Translation)	Osimiri ọgwụrụgwụ itunanya	id=23622
Kiswahili (Translation)	Mto wa Upinde wenye miujiza	id=22572
Pidgin English (Nigeria) (Original)	Rainbow river wey get magic	id=22540
Portuguese (Translation)	Rio arco-íris mágico	id=22745
Yoruba (Translation)	Odò òsùmàrè onídán	id=23626
