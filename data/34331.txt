url:	https://africanstorybook.org/reader.php?id=34331&d=0&a=1
id:	34331
title:	Xisiwana
author:	Given J Hlongwani
artist:	Saajida  Patel
lang:	Xitsonga
level:	First paragraphs
lic:	Creative Commons: Attribution 4.0
thumb:	http://africanstorybook.org/illustrations/covers/34331.png
desc:	Bukuta i nwana wa mhelembe yo basa

page_text:

P1	Bukuta i n'wana wa mhelembe yo basa.@@Vahlayisi va ntanga va n'wi ponisile exihlahleni.
P2	Mana wa yena a dlayiwile hi vahloti.@@Vahlayisi va ntanga va tekile Bukuta ku ya eka ndhawu ya vuhlayiseki.
P3	Mbilu ya Bukuta a yi tshovekile.@@Naswona, a chava leswaku vahloti va ta vuya va ta teka rimhondzo ra yena.
P4	Hikatsongo, Bukuta u vile na vanghana.@@U titwile a hlayisekile na ku huhwa eridakeni.@@U nwile masi lama ma nga fuwa evuhlayiselweni.
P5	Siku rin'wana Bukuta u vutisile munghana wa yena Mbhoma, "Hikwalaho ka yini va lava timhondzo ta hina.@@Mbhoma a hlevetela, "Va tshemba leswaku timhondzo ta hina ti na masingita!"
P6	"Kambe timhondzo ta hina a ti na masingita!" ku rila Bukuta.@@"E-e, hi mpela a hi swona. Timhondzo ta fana na misisi na min'wala," ku vula Mbhoma.
P7	Bukuta na Mbhoma hi vona vo hetelela va muxaka lowu.@@Timhelembe to basa ti le kusuhi na ku hela.@@Ti le kusuhi no hela emisaveni hinkwayo.
P8	Hi nga ponisa mhelembe na swiharhi swin'wana leswi nga kusuhi na ku hela.@@Xana u nga endla yini?@@Kuma swo tala!

images:

illustrations/pages/93740139.png
illustrations/pages/93740139.png
illustrations/pages/93740140.png
illustrations/pages/93740141.png
illustrations/pages/93740142.png
illustrations/pages/93740143.png
illustrations/pages/93740144.png
illustrations/pages/93740145.png
illustrations/pages/93740146.png

translations:

English (Original)	An orphan	id=34206
isiZulu (Translation)	Intandane	id=34508
Spanish (Translation)	La Huérfana	id=35719
Tiv (Translation)	Wancôvor	id=39248
Tshivenḓa (Translation)	Tsiwana	id=34257
