url:	http://africanstorybook.org/reader.php?id=15574&d=0&a=1
id:	15574
title:	Ikoku Sikiria
author:	Jacob Emekwi and Agnes Ngilimo
artist:	Meghan Judge
lang:	Ng’aturkana
level:	First paragraphs
lic:	Creative Commons: Attribution 4.0
thumb:	http://africanstorybook.org/illustrations/covers/15574.png
desc:	Arai emut poyo lo kidiama erot lo ewoliyoria itwaan ikoku ani nabo kori edisidi tobung ngesi nawi.

page_text:

P1	Arai ikoku niici ng'esi ni eking'aren eng'olikini ibore nikiumokina anikalonan.
P2	Aapunet aibore kang'ini,  king'olik atamar kwa ibore aberu na adolit.
P3	Tokurianite toos dae,  abu ikoku niici kurudar diye beru.   "Echamikina ngon kiminio ngesi," totiakut ng'itunga aikoku aniici. "Kiwakini ng'on ng'esi ka ikekoku niajokon."
P4	Todol akidouno ikoku. "Kijuk!" "Yau egolos!" "Ng'akipi!" "Kijuuuuuuuuuuuuk!"
P5	Ani ing'olikinete ikoku,  toporo ngi'tunga daang ka ebuloi. "Esikiria a!"
P6	Topegakin kec. "Kibaa ta kiwakini ikoku ka itokieng niajokon,  ibore boca kisubakini kona ng'esi ng'ini," tolimut ng'ice. "Kiinunete ng'on ekeny lo aronon!" tamasi ng'ice neni.
P7	Abu aberu kidong arai ng'esi bon nabo. Tong'opik ibore esubakinia ikoku niliwo en. Tong'opik ibore esubakinor tani ng'esi elope.
P8	Kang'una daang abu ng'esi boca tocam atamar ikeng nyikoku na arai ng'esi itokieng.
P9	Kong'ina,  ani kidong ikoku ikoni neni,  edit,  egelaner ibore daang.   Abu ikoku ikaku sikiria topol jik kaleng akaku aitokieng.    Alo rotin ka daang alu etetemi ng'esi abu tokuruwor araun itwaan.   Kiyalolong itokieng takadanakin. Ace pak nak itokieng ng'esi etic lo erai eka ng'ibaren.
P10	Abu ikoku sikiria tong'opik akiroit na arai akeng,  tong'opikis nasubakina. Akwaar apei,  abu tong'oo lokojokon topet itokieng tocakak nalup.
P11	Abu esikiria kuruma ng'ileec.   Kitikirak lokojokon.
P12	Ani akiyang'akinet,  abu towar na tocakara esikiria. Toruk ana ribu ebala,  "Hee haw?" Tobong'ok ng'esi etoil keng nabo,  ebala,  "Hee haw." Kotere arai ng'esi bon. Tolugurukin ng'esi lopit epira,  ka ajotoor ng'aju nakationok.
P13	Anyounet keng torukau itwaan nitigela ekenyikinit ng'esi. Tokenyikinos ka ekasukout lo alakara ni keng.
P14	Apoyu kirukosi ka ekasukout lo eteyeni ng'esi ng'rotin luyeret long'ela ng'elae. Apotu keci topupokin anakuroit kadaang,  king'aranakin ka akien ka apei.
P15	Ataparac apei ekasukout logo tolimok esikiria atamaa kiwokoe kidiama emoru.
P16	Anaget kidiama ng'idowon,  apotu tojotoros. Kurujak esikiria edeka itokieng tonyarite ng'esi. Anyounet.
P17	 Tongopiyasi ng'idowon ka lopeakeng lokasukout.
P18	Abu esikiria toyen akuroit nasubakina.
P19	Torukau esikiria itokieng alopei iyalolong'i acakara keng. Tokenyikinos akoyen. Tonuwakin lokojo.
P20	Toloma esikiria ka itokieng niajokon alakara.

images:

illustrations/pages/14981.png
illustrations/pages/14972.png
illustrations/pages/14973.png
illustrations/pages/14974.png
illustrations/pages/14976.png
illustrations/pages/14977.png
illustrations/pages/14978.png
illustrations/pages/14979.png
illustrations/pages/14980.png
illustrations/pages/14981.png
illustrations/pages/14982.png
illustrations/pages/14983.png
illustrations/pages/14984.png
illustrations/pages/14985.png
illustrations/pages/14986.png
illustrations/pages/14987.png
illustrations/pages/14988.png
illustrations/pages/14989.png
illustrations/pages/14990.png
illustrations/pages/14991.png
illustrations/pages/14992.png

translations:

ChiShona (Translation)	Mwana Anoshamisa	id=19991
Dhopadhola (Translation)	Nyathi Ma Nyakare	id=19993
English (Original)	Donkey Child	id=15028
English (Adaptation)	Strange Baby	id=15033
isiXhosa (Translation)	Umbhongolo, Usana Olusisimanga	id=20818
isiZulu (Translation)	Umntwana ongajwayelekile	id=20006
Kiswahili (Translation)	Mtoto Punda	id=15865
