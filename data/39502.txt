url:	https://africanstorybook.org/reader.php?id=39502&d=0&a=1
id:	39502
title:	Igbyôndo Ityo
author:	Joyce Terumbur Dankaro
artist:	Isaac Terzungwe Dankaro
lang:	Tiv
level:	Longer paragraphs
lic:	Creative Commons: Attribution 4.0
thumb:	http://africanstorybook.org/illustrations/covers/39502.png
desc:	Msôrom ma man kpishi ma vihin kwagh. Msôrom ma man karen wegh na Yashim zaiyol Vea ior.

page_text:

P1	Yashim lu or-tato u fan ikyôr kpishi. Banen ken toho ga. Keren inyam karen kpaa ga.@ @A ker gbuuka, a hôn ikyar, a nyôr ken bar kpaa. A hembe swém man amôndo. Ijen shin imyura Vea kôron un yô, a hii u sôrun ikyôr hidyen ken ya.
P2	Kasev mba teen ruam man mba Wan akor yamen inyam a Na.@@"Ivihya ne ka Nena?" Kwase pine un. "Ka Naira dubu u taan," Yashim wa ishe. "Ka ikpama?" "U nenge i a akor hana? Nam dubu u har tsô." Yashim fa liam shi a tee inyam i doo.
P3	Kwase u Yashim lu Adoo. Adoo eren tomsule dedoo. A kaha logo, iyough, ikyuleke, abun-ahi kua igbyough-ahi, alev man wua. Mbayev nav mba vesen ve wase un ken ityev. @@Iyue i ruam yô, mtom man ikyav mbi ken min kua akôv a inyam ban ga.
P4	Yashim nyôr msôrom ma man kpishi. A ma msôrom sha injô a kimbi ga. A yaren un injô yô a kaa er wen kpa  ior mba un anzô a nyam. @@Yashim ma msôrom nyôr ken kunya. Hanmô yange yô Adoo a za tôô un sha willbaro a hidye a na ken ya.
P5	Yashim un a za u yamen icahur shin abakpa u mbayev nav kpaa a gba yilan ati a ior mba ve lu un a anzô yô. @@Kwagh ne na ior mba genev de yamen nyam vea na. Ve kaa er ngu vihin ve iti. Adoo kpaa kasev ve gema paregh un.
P6	Iyange i gen tsô Yashim za toho. A nenge a igbyôndo ityo hen inya. Igbyôndo ityo la uma hii u pien. A pine igbyôndo er, "We di ka nyi i ve a we heene?"@@Igbyôndo ityo kaa er, "Ka zwa wam yange u wuam ye. We kpaa yange u wou u a wua u."
P7	Yashim yem ken ya za hen u Tor. A kaa a Tor er, "Tor a tsa sha won gbem."  Tor pine er, "Mbakasuwa ou kimbi u injô gaa?" @@Yashim kaa a Tor er un asegh sha igbyôndo ityo ken toho man i lam. Aluer Tor za man ka Mimi ga yô, i wuam.
P8	Tor tindi adugweri vea Yashim. Ve za nyôr pe igbyôndo ityo lu yô. Yashim man kaa er, "Igbyôndo ôr ase kwagh u nyen u ôrum la adugweri a Tor kpa a ungwa." @@Igbyôndo ôr kwagh ga. I tume igbyôndo nguhwar. I menger cir  vegher gen kpa i lam ga.
P9	Adugweri mase hidyen a Yashim a ikyor ave yemen a na hen ya u Tor. @@Yashim gba henen ken ishima na er, "Man ka msôrom nyen ma lu lamen a mo ken ityough yagh shinii?"
P10	Mba za nyer hen ya u Tor yô Tor pine er, "Ne za nahan igbyôndo lam kpa?" @@Yashim kaa sha zwa Na er, Zwa wam wuam. Zaki, se za kpa igbyôndo lam ga.

images:

illustrations/pages/42020501.png
illustrations/pages/42020502.png
illustrations/pages/42020503.png
illustrations/pages/42020504.png
illustrations/pages/42020505.png
illustrations/pages/42020506.png
illustrations/pages/42020507.png
illustrations/pages/42020508.png
illustrations/pages/42020509.png
illustrations/pages/42020510.png
illustrations/pages/42020511.png

translations:

