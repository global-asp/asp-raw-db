url:	https://africanstorybook.org/reader.php?id=33512&d=0&a=1
id:	33512
title:	Lerato, Thabo le kgomo
author:	Maria Vaz
artist:	Marion Drew
lang:	Sesotho (South Africa)
level:	First paragraphs
lic:	Creative Commons: Attribution 4.0
thumb:	http://africanstorybook.org/illustrations/covers/33512.png
desc:	Thabo le Lerato ba ne ba leka ho suthisa kgomo e manganga e neng e dutse pela sediba sa metsi sa motsaneng wa habo bona.

page_text:

P1	Motsaneng o mong ho ne o ena le mohlankana ya bitswang Thabo.
P2	Thabo e ne e le motswalle wa Lerato, mme matlo a habo bona a ne a bapile e le baahisane.
P3	Ka tsatsi le leng, ba ya sedibeng sa motsaneng wa habo bona.
P4	Ha ba fihla sedibeng, ba bona kgomo e bothile haufi le sediba. @@Ba dula fatshe ba rera ho ya bapala le yona.
P5	Thabo a qala a etsisa modumo wa kgomo ha e lla a re, "Muu, muu, muu," ka lentswe le phefa.
P6	A tswella pele ho etsa modumo oo ho fihlela kgomo e hetla e ba sheba. @@Hanghang Lerato a shatjwa ke letswalo, mme Thabo a elellwa hore o tshohile.
P7	Yaba o re ho Lerato, "Ha re ilo otla kgomo ena, e tla baleha ebe re kgona ho fumana metsi." @@Lerato a re, "Ke a tshaba Thabo," a rialo a thothomela.
P8	Thabo ya eba yena ya qalang ho tshosa kgomo, mme Lerato a mo latela ka morao a tsamaya butle. Ba leka ho otla kgomo, empa ya se ke ya sisinyeha.
P9	Thabo a re ho Lerato, "Wena sala mona, nna ke tla ya lata metsi." Lerato a dumela.
P10	Thabo a kga metsi a a tshela nkgong ya pele.
P11	Eitse ha a kga nkgo ya bobedi, kgomo ya raoha, ya mo hlaba ka lenaka ya mmeha molaleng wa yona.
P12	Thabo a hweletsa a re, "Joo, joo, joo!" Lerato a keketeha ha bona sena.
P13	Kgomo yona ke ha e ntse e re feela, "Muu, muu, muu!"
P14	Ha a qetile ho tsheha, Lerato a mathela hae ho ya bolella mmaThabo hore Thabo o hlajuwe kgomo. @@A fumana mmaThabo a ntse a fiela lebala kantle.
P15	"Mme, mme, matha, kgomo e hlabile Thabo ka lenaka!" Lerato o bolella mmaThabo a hemela hodimo.
P16	Mme mmaThabo a lahlela lefielo fatshe, yaba o potlakela ho ya thusa Thabo. @@Na o nahana hore ho ile ha etsahalang kamora moo?

images:

illustrations/pages/9373.png
illustrations/pages/9371.png
illustrations/pages/9370.png
illustrations/pages/9374.png
illustrations/pages/9373.png
illustrations/pages/9378.png
illustrations/pages/9376.png
illustrations/pages/9380.png
illustrations/pages/9381.png
illustrations/pages/9385.png
illustrations/pages/9384.png
illustrations/pages/9387.png
illustrations/pages/9388.png
illustrations/pages/9389.png
illustrations/pages/9390.png
illustrations/pages/9391.png

translations:

English (Translation)	Lerato, Thabo and Cow	id=15905
Kiswahili (Translation)	Leah, Roba na Ng'ombe	id=22080
Lusoga (Translation)	Lule, Bwonso ni Wante	id=27650
Sesotho (Lesotho) (Original)	Lerato, Thabo Le Khomo	id=9399
