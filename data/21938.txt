url:	http://africanstorybook.org/reader.php?id=21938&d=0&a=1
id:	21938
title:	Ikosi yeenyoni
author:	Phephelaphi Mnguni and Sponono  Mahlangu
artist:	Wiehan de Jager
lang:	isiNdebele
level:	Longer paragraphs
lic:	Creative Commons: Attribution 3.0
thumb:	http://africanstorybook.org/illustrations/covers/21938.png
desc:	Iinyoni zifuna ukukhetha ikosi. Ngubani ozokuba yikosi?

page_text:

P1	Ekadeni, iinyoni zaba nomhlangano. Bezifuna ukuba nekosi, njengabantu neenlwana. Ngiyiphi ekufanele ibe yikosi?
P2	"Ikhozi, linamandla belifana nekosi!" kwatjho inyoni enye. "Awa, alinawo umqhele, begodu lokha nalibizako, lizwakala litlhuwisa khulu," kwatjho enye.

"Akube yi-ostritjhi, ngombana ingekulukazi begodu ibhodla njengebhubezi,"kurhuwelela enye. "Awa, ayikwazi ukuphapha. Ikosi yeenyoni kufanele ikwazi ukuphapha."
P3	"Ngicabanga bona ngifanele ngibe yikosi," kwatjho iphigogo, iphephezelisa umsila wayo. "Ngimuhle khulu." 

"Uzikhukhumeza khulu," kwatjho isikhova. "Nginamehlo amakhulu khulu kunazo zoke iinyoni. Ngifanele ngibe yikosi." "Awa, ingasi wena, sikhova," kwarhuwelela ezinye iinyoni. "Uyalala lokha nakuphuma ilanga!"
P4	Abazange baragele phambili nokukhetha ikosi. Enye inyoni yaba nombono. Yathi, "Okwazi ukuphaphela phezulu khulu uzokuba yikosi." 

"Iye, Iye," ziinyoni zoke zarhuwelela, bese zoke zaphaphela phezulu, phezulu esibhakabhakeni.
P5	Irhansi laphapha ilanga elilodwa, ukusuka ngehla kwentaba ephakame khulu emhlabeni. Ikhozi laphapha amalanga amabili, laya phezulu esibhakabhakeni ngehla kwentaba.

Kodwana idlanga laphikelela amalanga amathathu woke ngaphandle kokujama, latjhinga ngqo elangeni. Laya kude ngaphezulu kwabo, iinyoni zezwa isililo sedlanga, "Ngimi ophezulu khulu, ngimi ikosi!"
P6	Kodwana ngaphezudlwana kunedlanga, idlanga lezwa ilizwi elincazana, "Tsiyo, tsiyo, tsiyo! Ngimi ophezulu khulu, khulu, ngimi ikosi." bekunguNcede, inyoni encani kunazo zoke iinyoni. 

Bekabambelele emasibeni amakhulu wephiko ledlanga lokha naliphakamela emafini.
P7	"Angekhe uphinde ungihlule," kutjho idlanga, belaphapha latjhinga phezulu emmoyeni. 

Laphaphela phezulu khulu kwaze kwafika lapho lingasaphaphi khona." Ngingaphezulu kwazo zoke iinyoni. Ngimi ikosi yenu!" larhuwelela.
P8	Kodwana ngaphasi kwephiko ledlanga kubhaqe inyonyana encani. "Tsiyo, tsiyo! tsiyo, tsiyo! Ngimi, inyonyana! Ngiyikosi yenu."  

Idlanga besele lidinwe khulu, belingasakwazi ukuphaphela phezulu ukudlula lokhu.
P9	Idlanga labuyela phasi nenyonyana isese ngaphasi kwephiko lalo. Ezinye iinyoni bezisilingekile ngoNcede.
Bezimlindile zifuna ukumhluba zoke iinsiba zakhe.
P10	Kodwana uNcede wabona masinyana bona ezinye iinyoni zisilingekile, weqela ngemgodini wenyoka onganalitho msinya.

Iinyoni ebezilindile zatjela isikhova, "Wena ngamehlo wakho amakhulu lawa, uhlale ugade emgodini umbambe nakaphumako." Ngokunjalo isikhova sahlala ngaphambi komgodi.
P11	Ilanga belitjhisa masinyana isikhova saphathwa buthongo. UNcede wahlola ngaphandle komgodi wenyoka. Wathi nakabona isikhova silele, waphapha wabaleka.
P12	Isikhova saba neenhloni zokuthi silise inyonyana encani yaphunyurha. 

Kwanjesi isikhova sizingela ebusuku. Emini, isikhova silala lapho singabonwa khona ngezinye iinyoni.

images:

illustrations/pages/306.png
illustrations/pages/292.png
illustrations/pages/295.png
illustrations/pages/293.png
illustrations/pages/294.png
illustrations/pages/296.png
illustrations/pages/299.png
illustrations/pages/300.png
illustrations/pages/301.png
illustrations/pages/302.png
illustrations/pages/305.png
illustrations/pages/304.png
illustrations/pages/307.png

translations:

Afrikaans (Translation)	Die Koning Van Die Voëls	id=10815
Afrikaans (Translation)	Koning van die Voëls	id=20077
Chinyanja (Translation)	Mfumu Ya Mbalame	id=15710
ChiTonga (Translation)	Mwami Wabayuni	id=15709
ChiTonga (Translation)	Mwami Wabayuni	id=18648
CiNyanja (Translation)	Mfumu Yambalame	id=18667
English (Original)	King Of The Birds	id=920
English (Adaptation)	The Clever Little Bird	id=5397
French (Translation)	Le Roi Des Oiseaux	id=12680
IciBemba (Translation)	Imfumu Yafyuuni	id=18687
isiXhosa (Translation)	UNcede inkosi yeentaka	id=17575
isiZulu (Translation)	Inkosi yezinyoni	id=12645
isiZulu (Adaptation)	Ungcede Inkosi Yezinyoni	id=13601
Kikamba (Translation)	Musumbi Wa Nyunyi	id=3123
Lugbarati (Translation)	Opi Aria Yi Ni	id=3121
Lugwere (Translation)	Kabaka We Nyonyi	id=16552
Lumasaaba (Translation)	Umuyiinga We Binywiinywi	id=3117
Lumasaaba (Translation)	Umuyiinga We Binywiinywi	id=8697
Lunyole (Translation)	Habaha W’Enyuni	id=3119
Maa (Translation)	Olkínkí Le Oó Imotónyi	id=7206
Mampruli (Translation)	Ninsi Natitari	id=20388
Oluwanga (Translation)	Omwami Wa Amayoni	id=3120
Portuguese (Translation)	Rei Das Aves	id=16660
Sepedi (Translation)	Kgoši Ya Dinonyana	id=18160
Sesotho (South Africa) (Translation)	Morena wa dinonyana	id=20036
Setswana (Translation)	Kgosi Ya Dinonyane	id=15043
SiLozi (Translation)	Mulena Walinyunywani	id=18730
Siswati (Translation)	Inkhosi yetinyoni	id=21757
Tshivenda (Translation)	Khosi Ya Zwiṋoni	id=18183
Xitsonga (Translation)	Hosinkulu Ya Swinyenyana	id=18871
