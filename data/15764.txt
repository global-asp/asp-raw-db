url:	http://africanstorybook.org/reader.php?id=15764&d=0&a=1
id:	15764
title:	Oŋer Gi Cipa Jadwar
author:	Owino Ogot and Athieno Gertrude
artist:	Jesse Breytenbach
lang:	Dhopadhola
level:	First paragraphs
lic:	Creative Commons: Attribution 3.0
thumb:	http://africanstorybook.org/illustrations/covers/15764.png
desc:	Nyithindhi oŋer je jotho

page_text:

P1	Cango i lul ma Rukul koro oyido nitie oŋer m'oyido kumo akuma. Oyido nyithindhe tho atha kis k'onywol.
P2	Litho ma tho nyithindho omiyo oŋer no por por. Go oyido por wok i jangi yath man,  to doko por i man,  ka ywak ni,  "Kew ka! Kew ka! Kew ka!"
P3	Oŋer no obedo gi geregere hongo je. Oyido geregere pere medere ka go oneno oŋere man gi nyithindhi gin.
P4	Oŋer ma ni gi geregere no oyido bole ka gi kaca. Go oyido bole i jangi yath me gi meca! Paka ndelo kadho apaka oŋer no omedo ameda ywak.
P5	To nywol kendo. Oyero tero nyathi pere i wangi yo ni jo maluwo kenyo jo woneni aka jo wokwayi ri go bero.
P6	Oŋer oloro piny wok i jangi yath to ketho nyathi i waŋ yo. Kareno jadwar moro oyido dok peco. To neno nyathi oŋer onindo i thengi yo.
P7	Jadwar no otiŋo nyathi oŋer to tero peco pere. Munyo jadwar no otundo peco,  yac pere adek jo cako tuko gi nyathi oŋer.
P8	Yac adek no kano jowero ama: "Bol go malo! Bol go piny! Boli ran! Bol ri go!" Obol oŋer wok bongi nyathi me kidho bongi ca.
P9	Munyo yac adek no jo tuko gi nyathi oŋer,  min oŋer oyido opondo i wi yath ka neno jo. Oyido rembo ni nyathi no bende le tho paka wadi.
P10	Gi kenyo cipa jadwar obino aka oneno nyithindho pere jotuko gi oŋer mathin. Owaco gi gero ni,  "Gwokere win! Keli nyathi oŋer no ka. Wi le redho!"
P11	Otiŋo nyathi oŋer i cinge,  to miyo silwany.
P12	Munyo cipa jadwar oketho nyathi oŋer piny,  min oŋer obino gi ŋwec munyo sangala. Okwanyo nyathi pere,  oketho i kore to leny i wi yath.

images:

illustrations/pages/9057.png
illustrations/pages/9042.png
illustrations/pages/9043.png
illustrations/pages/9044.png
illustrations/pages/9045.png
illustrations/pages/9046.png
illustrations/pages/9047.png
illustrations/pages/9048.png
illustrations/pages/9054.png
illustrations/pages/9058.png
illustrations/pages/9059.png
illustrations/pages/9057.png
illustrations/pages/9060.png

translations:

English (Original)	Monkey and the Hunter's Wife	id=9051
English (Adaptation)	Monkey's Visit to the Hunter's Home	id=10273
English (Adaptation)	Monkey's Child	id=16342
French (Translation)	Maman Singe Et La Femme Du Chasseur	id=10183
Gurene (Translation)	~Maaŋa La Tu’Usa Pↄga	id=12668
isiZulu (Translation)	Umfene Nonkosikazi Womzingeli	id=10950
Kinyarwanda (Translation)	Inkende N'umugore W'umuhigi	id=11481
Kiswahili (Translation)	Mwana Wa Tumbili	id=10166
Kiswahili (Translation)	Mtoto Wa Kima	id=12915
Kiswahili (Adaptation)	Mwana Wa Tumbili	id=16340
Kiswahili (Adaptation)	Mtoto Wa Kima	id=16341
Lunyole (Translation)	Ekima N’Omuhasi W’Omuŋiimi	id=11908
Oluwanga (Translation)	Omwana Wa Lishene	id=12958
Setswana (Translation)	Tshwene Le Mosadi Wa Motsomi	id=11155
Setswana (Translation)	Tshwene Le Mosadi Wa Motsumi	id=14946
