url:	https://africanstorybook.org/reader.php?id=29974&d=0&a=1
id:	29974
title:	EBINONHI  N'OMUYIIZI
author:	Ibrahim  Isabirye
artist:	Wiehan de Jager, Ursula Nafula, Rob Owen and Herminder Ohri
lang:	Lusoga
level:	Longer paragraphs
lic:	Creative Commons: Attribution 4.0
thumb:	https://africanstorybook.org/illustrations/covers/29974.png
desc:	Olugero luno lutwegeresa nti okukolere aghalala naamaani.

page_text:

P1	Lwali lulala, omuyiizi yatega olutuula lwe kulubalama olw'omwiga.
P2	Ebinhoni ebingi, ebyasikirizibwa n'ensigo edhaali mu lutuula, byaagwa mu katego. Omuyiizi bweyaira okutoolawo olutuula lwe, ebinohni byaguluka buguluke n'olutuula.
P3	Omuyiizi yewuunia inho engeri ebinonhi yebyagemagana mu ni biikirizigania bweyabibona nga byonabyona birikugulukira ghalala n'olutuula, yasalawo okubinonhereza abone ki ekyali kija okubaawo.
P4	Omusadha yeyayagaana mungira, yamubuuza gha gheyali alikweyunha. 
Nga eno bwasonka ku binonhi ghaigulu, omuyiizi yakoba ati yali alikuja kugema binonhi.
P5	Omusadha yamusekerera era yaamukoba; "kibbumba akughe amagezi! Bwenebwene ologhooza nga osobola okugema ebinonhi kumaghagha?"
Omuyiizi yakoba: "Singa kibaire kinonhi kirala mu lutuula ty'alibaire na mukisa. Aye linda oidha kubona; ndhidha kubigema."
P6	Omuyiizi yali mutuufu. Obwire ghebwatuuka ebinonhi byonabyona byayeendha okuja mu'bisu byabyo. Ebindhi byasika olutuula nga bija ku miti, ebindhi byasika nga biira kunhaandha, ebindhi byayendha kugulukira munsozi, ebindhi mu nsiko. Ezira kyaghangula era munkomerero byonabyona byagwa ghansi n'olutuula. Omuyiizi yaidha y'adhondhola budhondhole  ebinonhi byonabyona.
P7	Ebinonhi ebyo ebighafu! Singa byali bitegera ensambo eyekisoga, "Otaawukanaanga ku baino, entaama eva mulugo eribwa namusege"; by'alibaire bigulukira ghalala, tibyaalibaire bigemebwa n'omuyiizi.

images:

illustrations/pages/9594.png
illustrations/pages/2085.png
illustrations/pages/292.png
illustrations/pages/5217.png
illustrations/pages/14038.png
illustrations/pages/17064.png
illustrations/pages/1806.png
illustrations/pages/305.png

translations:

