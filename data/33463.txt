url:	https://africanstorybook.org/reader.php?id=33463&d=0&a=1
id:	33463
title:	Kotlo ya Maja
author:	Dikeledi Queen Shai
artist:	Melany Pietersen
lang:	Sepedi
level:	First sentences
lic:	Creative Commons: Attribution 4.0
thumb:	http://africanstorybook.org/illustrations/covers/33463.png
desc:	Na kotlo ya mošemane wa sejato yoo a jelego dienywa tše ntši ke eng?

page_text:

P1	Ka letšatši le lengwe, mma o ile a reka dienywa tša go fapafapana.
P2	"Na re ka ja dienywa neng?" ra botšiša.@@"Re tla ja dienywa bošegong bja lehono," mma a realo.
P3	Buti wa ka Maja ke sejato.@@O  lomile dienywa tše ka moka e le ge a re o kwa tatso ya tšona. O jele bontši bja tšona.
P4	"Bona gore Maja o dirile eng!" gwa realo buti wa ka yo monnyane ka go bolelela godimo.@@"Maja o a seleka ebile ga a naganele batho ba bangwe," ka realo.
P5	Mma o be a befeletše Maja.
P6	Le rena re be re kgopišitšwe ke Maja.@@Efela Maja yena o be a se na boitsholo.
P7	"Na o ilo otla Maja?" buti yo monnyane a botšiša.
P8	"Maja, o tla itshola go se go ye kae," mma a mo lemoša.
P9	Maja a thoma go se ikwe gabotse.
P10	"Mala a ka a bohloko," Maja a bolela ka go sebaseba.
P11	Mma o be a tseba go re ke ka lebaka la eng Maja a be a lwala.@@ "Dienywa di otla Maja," a nagana bjalo.
P12	Ka morago, Maja a kgopela tshwarelo mo go rena. "Nka se sa ba sejato gape," a tshepiša bjalo.@@Re ile ra mo tshepa.

images:

illustrations/pages/8032.png
illustrations/pages/8025.png
illustrations/pages/8032.png
illustrations/pages/8029.png
illustrations/pages/8027.png
illustrations/pages/8023.png
illustrations/pages/8024.png
illustrations/pages/8030.png
illustrations/pages/8033.png
illustrations/pages/8031.png
illustrations/pages/8034.png
illustrations/pages/8035.png
illustrations/pages/8036.png

translations:

Arabic (Translation)	العقاب	id=21885
English (Adaptation)	Punishment	id=11989
English (Adaptation)	(Colour-in) Punishment	id=32505
Kῖmῖῖrũ  (Translation)	Nthĩnje	id=32824
Khoekhoegowab (Translation)	//Kharab	id=33541
Kinyarwanda (Translation)	Igihano	id=32610
Kiswahili (Original)	Adhabu	id=8074
Kiswahili (Adaptation)	(Paka rangi) Adhabu	id=33358
Lusoga (Translation)	Ekibonerezo	id=26316
Oshikwanyama (Translation)	Ehandukilo	id=33468
Oshindonga (Translation)	Egeelo	id=33470
Otjiherero (Translation)	Ombererero	id=33466
Rukwangali (Translation)	Edewuro	id=33474
Sesotho (South Africa) (Translation)	Kotlo	id=33374
Siswati (Translation)	Sijeziso	id=33402
