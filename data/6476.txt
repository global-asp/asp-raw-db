url:	http://africanstorybook.org/reader.php?id=6476&d=0&a=1
id:	6476
title:	Khayanga Na Kibuyu Cha Ajabu
author:	Ursula Nafula
artist:	Catherine Groenewald
lang:	Kiswahili
level:	First sentences
lic:	Creative Commons: Attribution 3.0
thumb:	http://africanstorybook.org/illustrations/covers/6476.png
desc:	Baada ya kupoteza wazazi wake

page_text:

P1	Khayanga aliishi na wazazi wake kwa furaha.
P2	Wazazi wake walipokufa,  Khyanga alienda kuishi na jamaa yake.
P3	Khayanga alitembelea makaburi ya wazazi wake mara kwa mara.
P4	Siku moja alikiona kibuyu katikati mwa makaburi ya wazazi wake.
P5	Alisikia sauti ya mamake ikiimba wimbo: Khayanga,  ee,  Khayanga! Mtoto wetu,  mpendwa! Tuko na wewe,  mpendwa! Shika kibuyu,  mpendwa! Kibebe kote,  mpendwa! Kikuliwaze,  mpendwa!
P6	Tangu siku hiyo,  Khayanga alikibeba kibuyu chake kila mahali.
P7	Siku moja,  Khayanga alivunjika moyo kibuyu chake kilipoanguka na kuvunjika.
P8	Khayanga alivishika vigae mikononi akaimba: Baba yangu,  mama yangu! Kibuyu mlichonipa,  Jamani kimevunjika. Nieleze nifanyeje? Baba yangu,  mama yangu,  Nipe ishara nyingine,  Nijue mko na mimi.
P9	Khayanga akasikia sauti ya mamake ikimjibu: Khayanga mtoto wetu,  Viokote vigae,  Vichote maji navyo,  Kisha uyafumbe macho. Â Khayanga alipofanya hivyo,  kibuyu kiliumbika tena.
P10	Khayanga aliendelea kukibeba kibuyu chake kikimsaidia kupata mahitaji yake.
P11	Khayanga alijua kwamba wazazi wake walimlinda wala hangepatwa na hatari.

images:

illustrations/pages/1381.png
illustrations/pages/1382.png
illustrations/pages/1813.png
illustrations/pages/1383.png
illustrations/pages/1384.png
illustrations/pages/1814.png
illustrations/pages/1385.png
illustrations/pages/1386.png
illustrations/pages/1387.png
illustrations/pages/1381.png
illustrations/pages/1388.png
illustrations/pages/1811.png

translations:

