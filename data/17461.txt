url:	http://africanstorybook.org/reader.php?id=17461&d=0&a=1
id:	17461
title:	Umveli Unikela Ngemilenze
author:	Zanele Zuma and Pumla mdontswa
artist:	Wiehan de Jager
lang:	isiZulu
level:	First paragraphs
lic:	Creative Commons: Attribution 4.0
thumb:	http://africanstorybook.org/illustrations/covers/17461.png
desc:	UMveli unquma ukupha zonke izilwane imilenze ukuze zithakasele ukuhamba njengabantu.

page_text:

P1	Ekuqaleni izilwane zazingenayo imilenze. Zazihuquzela emhlabathini.
P2	Ngabantu kuphela ababenemilenze ngoba uMveli wayebaphile.
P3	Ngelinye ilanga uMveli wanquma ukupha zonke izilwane imilenze. Wazungeza idolobha ememezela ngombhobho. Wayefuna isilwane ngasinye sikwazi ukuhamba njengomuntu.
P4	Zajabula zonke izilwane lapho zizwa ukuthi zizophiwa imilenze. Isilwane ngasinye sasidinga imilenze ukuze sikwazi ukuhamba nokugijima. Zazicula,  zitshikizisa imisila,  zibhakuzisa namaphiko azo yinjabulo.
P5	Izilwane zahlangana zidingida ubunzima bokuhaqazela ngezisu. Zaziklwebheka izisu zazo. Imilenze yayizozisiza zikwazi ukuma futhi zibone kude njengabantu.
P6	Lwathi uma lufika usuku,  zonke izilwane zalibhekisa emzini kaMveli ukuyokwamukela imilenze yazo. Izindlulamithi,  amabhubesi,  izindlovu,  onogwaja,  izingwenya,  nezinyoni zashaya uhele zilinde ukuphiwa imilenze.
P7	Isilwane ngasinye sathola imilenze emine,  kwathi inyoni ngayinye yathola imilenze emibili.
P8	Izilwane zaba nomahluko sezinemilenze. Ezinye zazigida ngenxa yokujabula. Ezinye zazibhadazela ziwa zenziwa ubunzima bokuhamba ngezinyawo.
P9	Zazungeza idolobhana zibukisa ngezinyawo zazo kubantu. Zonke izilwane zazithi,  "Ngeke siphinde sihuquzele."
P10	Isilwane sokugcina emgqeni kwakunguShongololo. "Ukhona okulandelayo?" kubuza uMveli. "Cha,  ngingowokugcina," kuphendula uShongololo.
P11	UMveli wacabanga,  "Pho uma kungasekho muntu,  ngizoyenzani yonke le milenze esele?" UMveli wanika uShongololo yonke imilenze eyayisele.
P12	UShongololo wahamba ejabule kakhulu ngoba ethole imilenze eminingi. "Sengizoshesha kunabo bonke abanye," kucabanga uShongololo.
P13	Emva kokuhamba kukaShongololo,  kwatheleka uNyoka emzini kaMveli. "Mveli,  ngicela ungiphe imilenze,  yimina ngedwa engingenayo," kusho uNyoka ezikhalela.
P14	"Isiphele yonke imilenze. Wena ubukuphi?" kubuza uMveli. "Ngiseliwe," kuphendula uNyoka.
P15	UMveli wacinga indlu yonke,  kodwa lutho imilenze.
P16	UMveli waqhamuka walandula. Yayingasekho imilenze esele. UNyoka wahuquzela wabuyela ekhaya engenayo imilenze. Kusukela ngalelo langa uNyoka wafunda isifundo sokuthi angalali kakhulu. Nanamhlanje usalindele usuku ayothola ngalo imilenze.

images:

illustrations/pages/13910.png
illustrations/pages/13904.png
illustrations/pages/13905.png
illustrations/pages/13906.png
illustrations/pages/13907.png
illustrations/pages/13908.png
illustrations/pages/13909.png
illustrations/pages/13910.png
illustrations/pages/13911.png
illustrations/pages/13912.png
illustrations/pages/13913.png
illustrations/pages/13914.png
illustrations/pages/13915.png
illustrations/pages/13916.png
illustrations/pages/13917.png
illustrations/pages/13918.png
illustrations/pages/13919.png

translations:

ChiTonga (Translation)	Maguru Upa Maulu	id=18649
CiNyanja (Translation)	Maguru Apasa Mendo	id=18668
English (Original)	Maguru Gives Legs	id=14415
IciBemba (Translation)	Maguru Apeela Amoolu	id=18691
isiXhosa (Translation)	Umaguru Uphisa Ngemilenze	id=17576
isiZulu (Translation)	Umaguru Uphisana Ngemilenze	id=16360
Kinyarwanda (Translation)	Maguru Atanga Amaguru	id=17467
Kiswahili (Translation)	Maguru Apatiana Miguu	id=14412
Sepedi (Translation)	Maguru O Abela Diphoofolo Maoto	id=19043
Sesotho (South Africa) (Translation)	Maguru O Fana Ka Maoto	id=20037
Sesotho (South Africa) (Translation)	Maguru Deel Bene Uit	id=20083
Setswana (Translation)	Montshiwa O Abelana Ka Maoto	id=14929
SiLozi (Translation)	Maguru Ufa Mautu Ahae	id=18735
Tshivenda (Translation)	Maguru U á¹Šekedza Milenzhe	id=18285
Xitsonga (Translation)	Maguru a Phakela Milenge	id=18870
