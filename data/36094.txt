url:	https://africanstorybook.org/reader.php?id=36094&d=0&a=1
id:	36094
title:	Konokono
author:	Njeri Wachira
artist:	
lang:	Kiswahili
level:	First paragraphs
lic:	Creative Commons: Attribution 4.0
thumb:	http://africanstorybook.org/illustrations/covers/36094.png
desc:	A gardener is suprised to find her precious plants are being destroyed by unknown enemies. When she discovers the destroyer she tries various methods to get rid of the pest.

page_text:

P1	Nilinunua masanduku ya mbao na  kuyaweka kando ya nyumba yangu.
P2	Nikamwaga mchanga wenye rutuba ndani yake. Nikapanda mbegu tofauti: za sukuma wiki, kabeji, mchicha, dania na stroberi.
P3	Kila asubuhi niliamka alfajiri na mapema kunyunyizia maji kwa mfereji.
P4	Baada ya wiki moja nilipiga tabasamu kubwa nilipoona mimea ilikuwa imechipuka.
P5	Baada ya wiki mbili nilipigwa na mshangao nilipoenda kunyunyizia maji. Niliona mimea ikiwa na mashimo makubwa kwenye majani yake. Nilijua kuna adui aliyekuwa akila mimea yangu.  Je, ni kiwavi au ni konokono?
P6	Usiku mmoja nilitoka nje na kurunzi yangu na kuangaliaangalia karibu na mimea. Niliona konokono na koa uchi chungu nzima.  Wengine walikuwa juu ya mimea yangu niliyoidhamini.
P7	Nilijaribu tembe za rangi ya kijani ambazo bwana google alinieleza zitawafukuza konokono. Lakini wapi! Konokono waliendelea kuangamiza mimea yangu.
P8	Nikajaribu maganda ya mayai. Lakini wapi! Niliendelea kupoteza mimea yangu.
P9	Niliamua kuwawinda konokono mimi mwenyewe. @Nilitoka nje usiku mmoja kama nimejihami kwa kurunzi, mkebe na glovu mkononi.
P10	Nikaangalia juu ya mimea, kando yake na chini yake. Kila nilipomwona konokono nilimweka ndani ya mfuko.
P11	Baada ya kuzunguka nilipata  kama kilo moja ya konokono. Nifanye nini nao? Niwachemshe wawe kitoweo au niwatupe pipani?
P12	Kila usiku nilitoka kwenda kuwinda konokono na baada ya wiki mbili niliona mimea yangu inanawiri tena.@Kumbe kuwasaka konokono kulisaidia!

images:

illustrations/pages/96740601.png
illustrations/pages/96740602.png
illustrations/pages/96740603.png
illustrations/pages/96740604.png
illustrations/pages/96740605.png
illustrations/pages/96740606.png
illustrations/pages/96740607.png
illustrations/pages/96740608.png
illustrations/pages/96740609.png
illustrations/pages/96740610.png
illustrations/pages/96740611.png
illustrations/pages/96740612.png
illustrations/pages/96740613.png

translations:

