url:	https://africanstorybook.org/reader.php?id=31744&d=0&a=1
id:	31744
title:	Nũũ ũtonya kũtala nginya ĩkũmi?
author:	Anna Kula
artist:	Salim Kasamba
lang:	Kikamba
level:	Longer paragraphs
lic:	Creative Commons: Attribution 4.0
thumb:	http://africanstorybook.org/illustrations/covers/31744.png
desc:	Nũũ ũla esumbĩka nyamũ ĩtina wa mũsumbĩ Ngo kũtia kĩvĩla?

page_text:

P1	Vau tene Ngo e mũsumbĩ wa nyamũ nĩwambĩĩe ũsũanĩa ũla eetiĩa usumbĩ. @@Ni woonie kana mũsumbĩ nĩwaĩle kũmantha mũtiĩwa kĩvĩla ĩla wĩna vinya.  @@Ĩndĩ Ngo nĩwolanĩlwe esakaũ ũũ nũndũ aendete nyamũ syonthe ũndũ ũmwe.
P2	Mũsumbĩ Ngo nĩwakwatie yĩsilya. Nĩwatũmie atũme make masembe kĩthekanĩ na ũtũmani wake waĩ ũũ: nyamũ syonthe nĩsyĩtĩtwe mbokani kwa mũsumbĩ; kĩla ũmwe nĩavike vate kuselewa nũndũ mũsumbĩ ena ũtangaso wa mwanya.
P3	Ũtukũ ũsu wa mboka nyamũ syonthe nĩsyavikie nyumbanĩ kwa mũsumbĩ. Nĩmataniie na kwina na kũsũnga. @@Mwei waumĩla mũsumbĩ Ngo nĩwongamie katĩ woo na nyamũ syonthe syavindya syĩthukĩsye ũndũ mũsumbĩ ũkwasya.
P4	Mũsumbĩ nĩwesemie na anzĩa ũneeni wake, "Nĩnĩthĩtwe kwa ĩvinda ngwĩsilya ũla ngũtiĩa kĩvĩla ĩndĩ ndyamba kũamũa, kwou nĩenda masindano mamũe."
P5	Mũsumbĩ Ngo nĩwoosie ĩtumo na asya, "Ũla ũkwikya ĩtumo ĩĩ ĩũlũ na akũtala ngiya ĩkũmi ĩtumo ĩtavikĩte nthĩ, nĩwe ũkutwĩka mũsumbĩ."
P6	Ngo atanamina kũneena, Nzou nĩwaneeni na wasya mũtũlu asya, "Ĩvetangei, ninyie mũnene vaa kwou ninyie naĩlite ũtwĩka mũsumbĩ."
P7	Nzou nĩwosie Ĩembe ĩtumo ekya ĩũlũ na atala, "Ĩmwe!  Ĩlĩ! Ĩtatũ!" Atanavikya inya ĩtumo yakima nthĩ. Nzou nĩwaumie kĩkalonĩ kĩu na woo.
P8	Nzou athi nyamũ ĩngĩ nĩyanenie na wasya munene kana nĩyo ĩna malenyũ momu kwou nĩyalĩte ũtwĩka mũsumbĩ.
P9	Nyamũ ĩsu nĩyekisye ĩtumo na vinya wayo w'onthe na yatala ĩmwe ngiya itano na itanasya thanzatũ ĩtumo yakima nthĩ. Ngo nĩweie nyamũ ĩsu ĩthi.
P10	Nyamũ nĩsyanthĩe ũnũngũnĩka ĩkyasya kana masindano asũ nĩmomũ nũndũ nyamũ isu ilĩ nĩsyaemiwe. Ĩndĩ makũneena ou nĩmew'ie wasya wamasenya.
P11	Ĩkulĩ ĩnene nĩyaumĩlile ĩkwĩkũna kĩthoi ekya ĩtumo.  Ĩmwe, ilĩ, itatũ, inya, itano, thanzatu, mũonza! Aaaah, ĩtumo yakima nthĩ.
P12	Ngũlĩ nĩwanthĩe ũnungũnĩka ĩndĩ mũsumbĩ amwĩa nĩaende nũndũ mwanya wake nĩmũthelu.
P13	Nyamũ ingĩ syoana ou nĩsyanthĩe ũthi. Makwĩka ou Nthia nĩwawumĩlilye na kwa ũvoovu asya, "Ekai ũthi; ekai nĩtate none kana nĩngũtonya." Nyamu syew'a Nthia nĩsyanthĩe ũtheka.
P14	ĩndĩ Mũsumbĩ Ngo nĩwamakanisye ammea, "Ekai  ũthekea Nthia, ũla waisye nyamu nini syĩalĩtwe kũnengwa mwanya nũũ?"
P15	Nthia osa mwanya nĩwakumanie an kũmũnenga mũsumbĩ ndaĩya. Nĩwasyookie na ĩtina, osa vinya naasemba mũno, atwĩla ĩũlũ na asya, "Itano na itano nĩ ĩkũmi," na akũmina kwasya ou ĩtumo yatha nthĩ.
P16	Nyamũ ingĩ nĩsyavindisye na kũvũvũana. @@Nthia nĩweumililye asya, "Ekai ũthi, ekai nĩtate none kana nĩngũtonya." Mũsumbĩ niwaisye Nthia nĩwoosa, kana nĩw'o itano an itani nĩ ĩkũmi na nthĩa sya kũtala nginya ĩkũmi ni mbiingĩ. @@Ũu nĩw'o nthia watw'ĩkie mũsumbi Ngo akwa.

images:

illustrations/pages/25319.png
illustrations/pages/25317.png
illustrations/pages/25318.png
illustrations/pages/25319.png
illustrations/pages/25320.png
illustrations/pages/25321.png
illustrations/pages/25322.png
illustrations/pages/25323.png
illustrations/pages/25324.png
illustrations/pages/25325.png
illustrations/pages/25326.png
illustrations/pages/25327.png
illustrations/pages/25328.png
illustrations/pages/25329.png
illustrations/pages/25330.png
illustrations/pages/25331.png
illustrations/pages/25332.png

translations:

ChiShona (Translation)	Ndiani anogona kuverenga kusvika ku gumi?	id=31823
Dhopadhola (Original)	Ŋa Ma Nyalo Kwano Kir Iy Apar?	id=21401
Ekegusii (Translation)	Ning'o orobare goika ikomi?	id=31739
English (Translation)	Who can count to ten?	id=21413
English (Adaptation)	Who is the next ruler?	id=21797
isiZulu (Translation)	Ngubani ongabala afike eshumini?	id=32018
Kiswahili (Translation)	Ni nani atakuwa mfalme?	id=21842
Kiswahili (Translation)	Nani atahesabu mpaka kumi?	id=22049
Lingala (Translation)	Nani akoki kotanga tii na zomi?	id=31906
Lubukusu (Translation)	Nanu onyala khuubala koola liikhumi?	id=31853
Lusoga (Translation)	Mukulembeze ki anairaku?	id=26341
Oluwanga (Translation)	Ne wina ounyala okhubala okhula ekhumi?	id=31742
Sepedi (Translation)	Ke mang yo a ka balago go fihla go lesome?	id=32067
Sesotho (South Africa) (Translation)	Ke mang ya ka balang ho fihla ho leshome?	id=32051
Setswana (Translation)	Ke mang a ka balang go fitlha go lesome?	id=31825
Tshivenḓa (Translation)	Ndi nnyi ane a nga vhala u swika kha fumi?	id=32028
