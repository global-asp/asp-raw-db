url:	http://africanstorybook.org/reader.php?id=18656&d=0&a=1
id:	18656
title:	Sulwe Mujungusi Acisamu
author:	Vision Milimo
artist:	Wiehan de Jager
lang:	ChiTonga
level:	Longer paragraphs
lic:	Creative Commons: Attribution 3.0
thumb:	http://africanstorybook.org/illustrations/covers/18656.png
desc:	Sulwe kalede mujungusi acisamu kwakaloka mucelo mpoonya-mpoonya wakamvwa ijwi limwaambila kuti

page_text:

P1	Sulwe wakalilede mujungusi acismu. Mucelo wakaide kulilokela kuzwa mucisamu ikuti,  "bbu."
P2	Kacigambidwe wakamvwa ijwi liti,  "Tija sulwe ofwa,  tija!" Kufwambaana-fwambaana sulwe wakabbutumuka akutija.
P3	Eelyo katija bakaswaangana ankuku. "Ino utijanzi yawe?" yakabuzya Nkuku. "Chita,  ndaile kumvwa cintu caloka alimwi ajwi lyaamba kuti,  'Tija.' Ambebo ndati taakkalwi aawa."
P4	Ayalo Nkuku yakayoowa niyakamvwa makani sulwe ngaakalikwaamba. Mpoonya ayalo Nkuku yakati,  "Wacaala wacaala,  matako mpe lubilo."
P5	Bakaswaangana amubwa. Awalo mubwa wakubuzya wakati,  "Ha,  ino nywebo mutijanzi?" Inkuku yakamvwiila yakati,  "Chita,  ambebo ndaille kumvwa biyo caamba sulwe pele awalo tacizi naa ncinzi. Sulwe wamvwa cintu caloka kacitobelwa ajwi lyaamba kuti 'Sulwe tija!'."
P6	Mubwa wakamvwa kuntontola mumagondo mpoonya awalo wakaludalabala kutija antoomwe ankuku alimwi a sulwe.
P7	Bakaswaangana a hachi. Hachi lyakabuzya alyalo,  "Mutijanzi yawe nomufwekemba?" "Chita,  ndamvwa biyo caamba Nkuku pele ayalo taizi. Inkuku yamvwa biyo caamba sulwe ikuti wamvwa cintu caloka alimwi ajwi lyaamba kuti,  'Tija wafwa'."
P8	Alyalo Hachi lyakati,  "Ma-a-a,  inga koya kufwida katalibonyi,  taalindanwi aawa."
P9	Bakaswaangana ambongolo. "Ino kayi mutijanzi?" "Chita,  ambebo ndamvwa biyo mubwa pele awalo tazi kabotu cinicin naa ncinzi cicitikide. Mubwa wamvwa kunkuku pele ayalo Nkuku yamvwa boo caamba Sulwe ati wamvwa cintu caloka mpoonya ajwi lyaamba kuti,  'Sulwe tija!'."
P10	Mpoonya aawo ayalo mbongolo yakagwalamuka yatalika ayalo kutija. Ummm,  kwakaile kuunda kasuko mujulu.
P11	Bakaswaangana ang'ombe yabakonka. Ng'ombe yakabuzya,  "Mutijanzi kayi?" Mbongolo yakati,  "Chita,  ndamvwa boo caamba Hachi pele alyalo talizi bwinibwini pe,  yamvwa biyo caamba mubwa. Mubwa wamvwa kuli Sulwe ati kuli cintu caloka kuzwa mucisamu alimwi ajwi lyaamba kuti,  'Tija Sulwe!'."
P12	Ng'ombe yakoyoowa alimwi yakati,  "Twamana!" Yakanyamuna mucila akugatamuka kutija ayalo.
P13	Bakaswaanganya kaaze. Kaaze wakabuzya,  "Ino ncinzi ncomutija kayi nomuluzya kasuko?" "Chita,  ndamvwa biyo caamba mbongolo pele ayalo ilimumudima,  kwiina ancoizi. Ayalo yaile kumvwa caamba Hachi pele alyalo talizi masimpe akubwene. Hachi lyamvwa boo caamba Mubwa pele awalo Mubwa tazi. Mubwa awalo wamvwa biyo caamba Nkuku pele ayalo Nkuku taizi. Inkuku yamvwa biyo caamba Sulwe ati kuli cintu caloka ajwi liti,  'Tija Sulwe!'."
P14	Awalo kaaze wakalubweza lubilo antoomwe azinyama eezyi.
P15	Kumane waawo bakaswaanganya musankwa uuchomvwa ncinga. Musankwa wakabuzya cakugambwa wakati,  "Mutijanzi yawe nkomukomezya makoto ameso?" Zinyama zyakamvwiila zyakati,  "Tatucizi ncotutija. Twaile kumvwa caamba Sulwe pele awalo tacizi kabotu naa ncinzi camubbutumusya ambuta yakwe. Sulwe wamvwa cintu caloka ajwi liti,  'Tija sulwe!'."
P16	Musankwa wakalebauka kuseka eelyo akubaambila wati,  "Mucelo waloka kuzwa mucisamu akaambo kamuwo. Mebo ndime ndaambila sulwe kuti,  'Tija sulwe,  tija!'."

images:

illustrations/pages/7610.png
illustrations/pages/7595.png
illustrations/pages/7596.png
illustrations/pages/7597.png
illustrations/pages/7598.png
illustrations/pages/7599.png
illustrations/pages/7600.png
illustrations/pages/7601.png
illustrations/pages/7602.png
illustrations/pages/7603.png
illustrations/pages/7604.png
illustrations/pages/7605.png
illustrations/pages/7606.png
illustrations/pages/7607.png
illustrations/pages/7608.png
illustrations/pages/7609.png
illustrations/pages/7610.png

translations:

Afrikaans (Translation)	Hasie Se Groot Skrik	id=10861
Afrikaans (Translation)	Hasie Onder Die Boom	id=11221
Afrikaans (Translation)	Hasie Onder Die Boom	id=20094
CiNyanja (Translation)	Kalulu Munsi Mwa Mutengo	id=18669
Dhopadhola (Translation)	Afoyo I Tiendi Yath	id=15780
English (Translation)	Rabbit Under the Tree	id=7734
English (Adaptation)	Test Edit	id=16731
French (Translation)	Le Lapin Sous Un Arbre	id=10154
Gurene (Translation)	Sɔʻɔŋa N Boi Tia Tilum	id=12671
IciBemba (Translation)	Kalulu Mwisamba Lya Cimuti	id=18679
isiXhosa (Translation)	Umvundla Phantsi Komthi	id=17581
isiZulu (Original)	Unogwaja Ngaphansi Kwesihlahla	id=7664
isiZulu (Adaptation)	Unogwaja Ngaphansi Kwesihlahla (Level 4)	id=13699
Kiswahili (Translation)	Sungura Chini Ya Mti	id=8438
Likpakpaanl (Translation)	Sandee Busub Taab	id=18781
Lugwere (Translation)	Napowo Ansi W’Omusaale	id=16195
Lunyole (Translation)	Enduyu Ŋaasi W’Omuyembe	id=16585
Portuguese (Translation)	O Coelho Debaixo Da Árvore	id=18856
Sepedi (Translation)	Mmutla Ka Tlase Ga Mohlare	id=18135
Sesotho (South Africa) (Translation)	Mmutlanyana Tlasa Sefate	id=20049
Setswana (Translation)	Mmutla Mo Tlase Ga Setlhare	id=15041
SiLozi (Translation)	Shakame Mwatasi Akota	id=18743
siSwati (Translation)	Nogwaja Ngaphasi Kwesihlahla	id=13776
Tshivenda (Translation)	Muvhuḓa Fhasi Ha Muri	id=18322
Xitsonga (Translation)	Kondlo Ehansi Ka Murhi	id=19020
