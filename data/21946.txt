url:	http://africanstorybook.org/reader.php?id=21946&d=0&a=1
id:	21946
title:	UNonkungu nembulu
author:	Phephelaphi Mnguni and Sponono  Mahlangu
artist:	Wiehan de Jager
lang:	isiNdebele
level:	Read aloud
lic:	Creative Commons: Attribution 3.0
thumb:	http://africanstorybook.org/illustrations/covers/21946.png
desc:	UNonkungu bekayokuvakatjhela umalume wakhe. Unina wamnikela isikerde esifakwe umncamo kobana asembathe. Endleleni wahlangana nomntazana owabawa uNokungu kobana amboleke isikerde sakhe esihle khulu.

page_text:

P1	Lokha ekadeni kwakhe kwaba nomndeni okhabe utlhaga. Bebanomtwana oyedwa kwaphela, ibizo lakhe kunguNonkungu. Bebamthanda khulu. Kwathi lokha nakakhulileko, bakhetha bona uNonkungu ayokuhlala nomalume wakhe onjingileko uMtonyama.

Unina kaNonkungu wamenzela izambatho ezikhethekileko ngamaribhoni, iinkunubhe nangemincamo. Wabe wamenzela nomncamo wentanyeni. UNonkungu wakhamba waya endaweni lapho kwakuhlala khona umalume wakhe.
P2	Ekhambeni lakhe, uNokungu wafika emlanjaneni. Wawuyama umlanjana wabese uhlangana nomntazanyana ombethe amaratha. Umntazanyana wabuza, "Uya kuphi?" "Ngiyokuvakatjhela umalume wami uMtonyama," kuphendula uNonkungu. 

"Awa-ke, uMtonyama nami ungumalume wami! Nami ngisendleni ngiyokuvakatjhela yena," kwatjho umntazanyana. Bayakhambisana. Ngemuva kwesikhatjhana, umntazanyana wathi kuNonkungu, "Izambatho nomncamo wakho kuhle. Ngibawa ukuzilinganisa."
P3	UNonkungu wahlubula izambatho zakhe wazinikela umntazanyana. Lokha umntazanyana nakahlubula amaratha wakhe, uNonkungu walimuka bona umntazanyana lo unomsila!

UNonkungu wathukwa. Wabona bona umntazanyana lo uyimbulu. Bakhambakhamba, uNonkungu wabawa, "Ngibawa ubuyise izambatho zami nomncamo wami."
P4	Imbulu yaphendula, "Ngibawa ukuzembatha besifike emthini olandelako loya." Wabese ukhomba umuthi obewuphezulu entatjaneni ebeyiseduze. Nabafika emthini loyo, uNonkungu wabawa imbulu, "Ngiyabawa buyisa izambatho zami nomncamo wami." 

"Ngivumela ngizembathe besifike emmangweni lapha," kwatjho imbulu. Bekakhomba ummango oseduze nentatjana elandelako. UNonkungu bekathukiwe, ngalokho wavuma.
P5	Ekugcineni, bafika ekundleni. UNonkungu wabawa imbulu godu, "Ngibawa ubuyise izambatho zami  nomncamo wami."

"Ngivumela ngizembathe besifike endlini lapha kuhlezi khona abomma ngaphandle," kwatjho imbulu. Wakhomba indlu elibangana. Baragela phambili nekhambo. Nabatjhidela eduze nendlu, imbulu yatjhovela uNonkungu ngemuva yona yagijimela phambili.
P6	Imbulu yathi kibomma abangendlini, "Qalani umntazana lo ombethe amaratha. Bekasoloko angilandela imini yoke. Ngifisa kwangathi angakhamba la."

Abafazi baphenduka baqala uNonkungu. Wathukwa khulu wabaleka wayokubhaqa ngesibayeni. Imbulu yakhamba yaya ngendlini yakamalume uMtonyana. Yathi, "Ngimi umzukulu wakho, uNonkungu. Ababelethi bami bangithumele bona ngizokuhlala nawe."
P7	UMtonyama nomndeni wakhe bamamukela umntazanyana. Bebalungile emntazanyaneni lo. UNonkungu wabantu wafanelwa kulala ngesibayeni abe abelane ukudla nezinja. Emini bekabhaqa emasimini abe avume ingoma le:

"Maye mina ngatlhaga, ngatlhaga mina.  Bengithunyelwe ngubaba nomma ukuyokuhlala nomalume uMtonyana.  Endleleni ngahlangana nembulu yathatha isikerde sami nomncamo wami. Maye mina ngatlhaga, ngatlhaga mina."
P8	Ngelinye ilanga, indodana ekulu yakaMtonyana beyikhamba emasimini. Yezwa ingoma emangazako begodu itlhuwisa. Beyingazi bona ngubani ovumako, kodwana ithe nayifika ekhaya, yatjela uyise amagama wengoma.

UMtonyana waya emasimini. Wezwa ingoma, wazuma bewathola uNonkungu.
P9	UNonkungu watjela umalume wakhe koke okwenzekileko. UMtonyana wamthatha wambuyisela emzini wamfihla ngendlini. Bekasazi bona uzokwenza ini ukubamba imbulu.

UMtonyana wezwa kuthiwa umsila wembulu uthanda ibisi begodu ayikwazi ukudlula ibisi ngaphande kokulisela. Watjela amadoda wakhe kobana embe umgodi awuzalise ngebisi elijiyileko.
P10	UMtonyana wabese ubiza boke abentazanyana kobana bazibandakanye ephaliswaneni lokweqa umgodi. Imbulu beyitshwenyekile. Beyingafuni ukweqa emgodini.

Imbulu beyisazi bona umsila wayo uzokomela ukusela ibisi elijiyileko. Yangena ngendlini yayokubophelela umsila wayo emzimbeni yawuqinisa khulu ngendlela ebeyingakghona ngayo. Yakhamba yayokuhlala nabanye abantazanyana.
P11	Umntazana ngemuva komntazana baseqa umgodi onebisi elijiyileko. Ekugqineni kwaba lithuba lembulu lokweqa. Yazama ukweqela phezulu emgodini, kodwana umsila wayo watjhaphuluka emzimbeni.

Umsila wembulu wayidosela phasi, phasi, phasi ngaphakathi kwebisi elijiyileko.
P12	Ngesikhathi imbulu itlhaga ngebisini, msinyazana amadoda azalisa umgodi ngehlabathi ayingcwaba lapho. Kwaba kuphela ngembulu.

UNonkungu wahlala ngethabo isikhathi eside kwamalume wakhe.

images:

illustrations/pages/1179.png
illustrations/pages/1180.png
illustrations/pages/1179.png
illustrations/pages/1181.png
illustrations/pages/1182.png
illustrations/pages/10291.png
illustrations/pages/1183.png
illustrations/pages/1184.png
illustrations/pages/1883.png
illustrations/pages/1186.png
illustrations/pages/1187.png
illustrations/pages/1189.png
illustrations/pages/1190.png

translations:

Afrikaans (Translation)	Nonkungu en die Imbulu	id=20089
ChiTonga (Translation)	Nonkungu Alimwi Anabulwe	id=18655
CiNyanja (Translation)	Nonkungu Na Mbulu	id=18673
Ekegusii (Translation)	Nokungu N’Eimbulu	id=2097
Ekegusii (Translation)	Nonkungu N’Embulu	id=2623
English (Original)	Nonkungu And The Imbulu	id=1877
French (Translation)	Nonkungu Et L'imbulu	id=12674
IciBemba (Translation)	Nonkungu Neembulu	id=18678
isiXhosa (Translation)	UNonkungu nembulu	id=2114
isiZulu (Translation)	Unonkungu Kanye Nembulu	id=2098
isiZulu (Translation)	UNonkungu kanye nembulu	id=16748
Kikamba (Translation)	Nokũngũ Na Yalyũka	id=2100
Kikamba (Translation)	Nokũngũ Na Yalyũka	id=2633
Kiswahili (Translation)	Mwende adanganywa	id=2101
Kiswahili (Translation)	Nonkungu Na Imbulu	id=2634
Luganda (Translation)	Nakkungu Nakintu N’Ekikule Kule	id=2110
Luganda (Translation)	Nakkungu N’Ekikulekule	id=2652
Lugbarati (Translation)	Nonkungu Pi Androo Be	id=2103
Lumasaaba (Translation)	Nakhungu Ni Imburu	id=2655
Lunyole (Translation)	Nakungu N’Embulu	id=2121
Lunyole (Translation)	Nakungu N’Embulu	id=2654
Maa (Translation)	Nonkungu O Imbulu	id=2650
Oluwanga (Translation)	Nonkungu Ne Imbulu	id=2653
Oluwanga (Translation)	Nonkungu Ne Imbulu	id=2111
Oluwanga (Adaptation)	Nashimuli Nende Okunani	id=19594
Sepedi (Translation)	Nonkungu Le Imbulu	id=18156
Sesotho (Lesotho) (Translation)	Ts'epang Le Katse Ea Lehata	id=2158
Sesotho (Lesotho) (Translation)	Nonkungu Le Imbulu	id=2705
Sesotho (South Africa) (Translation)	Neo le lempetje	id=20047
Setswana (Translation)	Neo Le Lelobu	id=17663
SiLozi (Translation)	Nonkungu Ni Hopani	id=18745
Siswati (Translation)	Nozizwe nembulu	id=21742
Tshivenda (Translation)	Nonkungu Na Mbulu	id=18192
Xitsonga (Translation)	Nonkungu Na Imbulu	id=18869
