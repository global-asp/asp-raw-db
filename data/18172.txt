url:	http://africanstorybook.org/reader.php?id=18172&d=0&a=1
id:	18172
title:	Fia Kayanja Kple Via Nyɔnuvi
author:	Janet Ahiatrogah (OLE Ghana)
artist:	Natalie Propa
lang:	Ewe
level:	Longer paragraphs
lic:	Creative Commons: Attribution 3.0
thumb:	http://africanstorybook.org/illustrations/covers/18172.png
desc:	Lɔlɔ̃ ŋutinya wɔ nublanui aɖe si ƒo nu tso fia vinyɔnuvi dzetugbe aɖe si gbe fofoa ƒe didi dzi wɔwɔ eye wὸwɔ nu si eƒe dzi di boŋ la dzi.

page_text:

P1	Le blema la,  fia aɖe nɔ anyi si woyɔna be Kayanja. Enɔ fiasã me kple srɔ̃a kpakple wo,  vi nyɔnu fiavi Apenyo. Fiavi Apenyo sia nye nyɔnuvi dzetugbe aɖe si ŋutsu ɖe sia ɖe di be yeaɖe. Gake fia Kayanja di be yeaxɔ tabianu xɔasiwo ɖe fiavi la ta.
P2	Te ɖe fiagã Kayanja ƒe fiasã ŋu la,  fia triakɔ aɖe hã nɔ anyi si woɖe ŋkɔ na be Aludah. Woda ŋkɔ ɖe edzi be fia triakɔ elabena ame sia ame dea bubu eŋu le nutoa me. (Ame si gbe eƒe gbe dzi wɔwɔ la xɔa tohehe vɔ̃ɖi tsoa egbɔ!) Asrãdɔ wu fia Aludah srɔ̃ eteƒe medidi o,  ale wὸle srɔ̃ bubu dim be yeaɖe.
P3	Le esia ta,  fia tsitsi lolo sia yi fia Kayanjah gbɔ be yeaxe howui tabianuawo hena fiavi nyɔnu tugbedzea ɖeɖe. Esi ŋutsu eveawo nɔ nya me dzrom tso tabianuawo ŋuti la,  gbɔvi Kakembo da to woƒe dzeɖoɖo. Gbɔvi,  Kakembo kple fiavi Apenyo dome nyina ŋutɔ.
P4	Fia Aludah lɔ̃ be yeatsɔ yeƒe kesinɔnuwo ƒe memama afã na fia Kayanja eye yeatsɔ abui si nye tabianuawo dometɔ ɖeka la hã kpe ɖe eŋuti nɛ. Adzame dzadzraɖowo yi dzi hena fia Aludah kple fiavi nyɔnu Apenyo ƒe alɔlelé ŋuti. Fia la nya be ye vi nyɔnu makpɔ dzidzɔ le ɖoɖo sia ŋuti o.
P5	Esi wὸsusɔ kwasiɖa ɖeka ko ne woawɔ fiasã me srɔ̃ɖeɖe sia la,  gbɔvi Kakembo te ɖe Apenyo ŋu hegblɔ nɛ bena,  "Nye lɔlɔ̃tɔ fia vinyɔnu,  fofowὸ wɔ ɖoɖo ɖe ŋuwὸ be yeatsɔ wὸ na fia Aludah be wὸaɖe eye srɔ̃ɖekɔnu sia wɔwɔ ava dzi le kwasiɖa ɖeka ko me."
P6	Gbafa ƒo fiavi Apenyo. Gbã la,  menya nu si wὸawɔ o. Ebu tame vie eye wὸgblɔ be,  "Nyemaɖe fia Aludah,  ŋutsu tsitsi lolo ma o. Gbeɖe! Ele nam be maɖe abla ɖe Trevor dzi kpɔ be nu kae wὸate ŋu awɔ hafi nuwɔzã nava do." Trevor nye fia vinyɔnu Apenyo ƒe ahĩavi.
P7	Le zã ma me la,  Apenyo zɔ dzadzadza si dzo le fiasã la me. Ne fofoa va nya afi si yim wὸnɔ la,  ado dɔmedzoe ŋutɔ. Eƒu du to kpewo dzi kple aŋɔkawo me le avetsu do viviti tsiɖitsiɖi me vaseɖe esime wὸva ke ɖe eƒe Trevor la ŋu mlɔeba. Esi wὸɖo Trevor ƒe aƒe me la,  ɖeɖi te eŋu eye dɔ kple tsikɔ hã nɔ ewum.
P8	Trevor bia Apenyo be,  "Nye lɔlɔ̃tɔ,  nu kae dzɔ hafi wὸ ɖeka nèzɔ mɔ didi sia le zã sia me?" Eku tsi nɛ wὸno eye wὸɖe mɔ nɛ be wὸaɖi ɖe eme. Trevor tsi dzodzodzoe esime wὸnɔ Apemyo lalam be wὸaƒo nu.
P9	Trevor biae be,  "Nye lɔlɔ̃tɔ fia vinyɔnu,  nu kae nye kuxia?" Apenyo gbɔ fũu eye wὸgblɔ nublanuitɔe be,  "Fofonye di be yeaɖem na fia Aludah,  gake nyemate ŋu aɖe ŋutsu baɖa ma o. Trevor,  medi be maɖe wὸ,  ne èda he gɔ̃ hã. Mele klalo be makpe fu. Melɔ̃ wὸ."
P10	Ke Trevor fa avi hegblɔ be,  "Fia vinyɔnu,  naneke mele asinye matsɔ aɖe wὸe o,  enya be amedahe ye menye." Apenyo ɖo ŋu gblɔ be,  "Menya,  gake wὸ koe mate ŋu aɖe." Apenyo bu tame sẽe eye wὸgbɔ be,  "Na míayi ŋutsu tɔdziʋukula Kategga gbɔ be wὸakɔ mí atso tɔe ayi ɖe go kemɛ dzi,  ale be míasi eye fofonye nagakpɔ mí o."
P11	Fia Kayanja de dzesi be fia vinyɔnu Apenyo bu le fiasã me eya ta eɖe gbe na eteviwo be woadii le kɔƒe blibo la me. Fiaŋudzɔlawo,  asrafowo kple ame sia ame di fia vinyɔnu Apenyo,  gake womekpɔe o. Wotrɔ yi fia la gbɔ eye wona wὸnya be Apenyo mele afi aɖeke yewoakpɔ o. Fia Kayanja do dziku vevie eye wὸɖe gbe na wo gblɔ be,  "Ekema miyi ɖe gbeme aɖa dii."
P12	Esi fia vinyɔnuvi Apenyo kple Trevor zɔ kaba ɖo ta tɔa to la,  tsizi de asi dodo me. Esia fia be ahomya sesẽ aɖe gbɔna.
P13	Kategga,  tɔdziʋukula la nɔ eƒe tɔdziʋu sam ɖe nu ŋu hafi ɖekadzɛ kple tugbedzɛ siawo te ɖe eŋu. Trevor bia tso Kategga si be wὸaku yewo atso tɔ lae. Kategga gbe be yemaku wo atso tɔ lae o elabena ahomya sesẽ si te tu yewo la agblẽ nu le yewo ŋu.
P14	Trevor ɖe nu me na Kategga tso nu si ta wὸle vevie kokoko be woatso tɔ la la. Eƒo asi ɖe eƒe kotoku ƒe gogloeƒe heɖe hotsui na Kategga. Esi Kategga se woƒe nyawo eye wὸkpɔ hotsui dzeani la la,  efa konyi kple wo. Ale togbɔ be ahomya di be yeaƒo hã la,  elɔ̃ be yeaku wo atso tɔ lae.
P15	Kategga he tɔdziʋu la ɖe go ŋu eye wὸbia tso wo si be woage ɖe eme. Etsɔ eƒe akufa eye wὸde asi ʋua kuku me. Esi fia Kayanja kple fia Aludah ɖo tɔa nu la,  wokpɔ ame etɔ̃ la le tɔdziʋua me. Wode dzesii be lɔlɔ̃tɔ eveawo si dzo.
P16	Tɔdziʋu la va do go ɖe ahomya sesẽ aɖe nu eye naneke meli si Kategga ate ŋu awɔ tso eŋu o. Fia Kayanja do ɣli be,  "Apenyo,  meɖekuku,  trɔ va! Nyemagahe to na wὸ alo Trevor o; metsɔ miaƒe nu vɔ̃wo ke mi." Gake wɔna aɖeke megali o. Tɔdziʋua mli to eme eye ame etɔ̃awo nyrɔ̃ ɖe tɔ dzeagbo la me. Tso gbe ma gbe dzi la,  mɔ ʋu be ame sia ame ate ŋu aɖe nyɔnu alo ŋutsu si wὸlɔ̃ la le fia Kayanja ƒe fiaɖuƒea me,  eɖanye hotsuitɔ loo,  alo eɖanye amedahe.

images:

illustrations/pages/10069.png
illustrations/pages/10074.png
illustrations/pages/10063.png
illustrations/pages/10064.png
illustrations/pages/10065.png
illustrations/pages/10066.png
illustrations/pages/10067.png
illustrations/pages/10069.png
illustrations/pages/10070.png
illustrations/pages/10071.png
illustrations/pages/10072.png
illustrations/pages/10211.png
illustrations/pages/10075.png
illustrations/pages/10076.png
illustrations/pages/10077.png
illustrations/pages/10078.png
illustrations/pages/10079.png

translations:

Afrikaans (Translation)	Koning Kaja en Sy Dogter	id=20076
Akuapem Twi (Translation)	Ɔhempɔn Kayanja Ne Ne Babea	id=18462
Asante Twi (Translation)	Ɔhene Kayanja Ne Ne Babaa	id=18222
ChiTonga (Translation)	Mwami Kayanja Amwanaakwe Musimbi	id=18652
CiNyanja (Translation)	Mfumu Kayanja Namwana Wake Musikana	id=18670
Dagaare (Translation)	Naa Kayanja Ne O  Pɔgeyaa	id=17774
Dagbani/Dagbanli (Translation)	Naa Kayanja Mini O Bipuɣiŋga	id=18161
Dangme (Translation)	Matsɛ Kayanja Kɛ E Bi Yo Ɔ	id=18341
Dhopadhola (Translation)	Kere Kodi Nyare	id=18750
English (Original)	King Kayanja And His Daughter	id=10210
Fante (Translation)	Ɔhen Kayanja Na Ne Babasia	id=18492
French (Translation)	Le Roi Kayanja Et Sa Fille	id=12664
Ga (Translation)	Maŋtsɛ Okaija Kɛ Ebiyoo Lɛ	id=18336
Gonja (Translation)	Ewura Kayanja Nε Mobe Ebichesobi	id=18214
IciBemba (Translation)	Imfumu Kayanja Noomwana Waiko Umwanakashi	id=18675
isiNdebele (Translation)	Ikosi Umjekejeke Nendodakazi Yakhe	id=13054
isiXhosa (Translation)	Ikumkani Ukayanja Nentwazana Yakhe	id=17574
isiZulu (Translation)	Inkosi Undabenhle Nendodakazi Yayo	id=16472
Kasem (Translation)	Pɛ Kayanja De O Bukɔ	id=18228
Kiswahili (Translation)	Binti Wa Mflame Kayanja	id=12899
Mampruli (Translation)	Naaba Kayangya Ni U Bipuŋŋa	id=19353
Ng’aturkana (Translation)	Ekapolon Kayanja Ka Nakookeng	id=12922
Nzema (Translation)	Belemgbunli Kayanja Nee Ɔra Raalɛ Ne	id=18422
Oluwanga (Translation)	Omukhana Wo Omwami Kayanja	id=12954
Portuguese (Translation)	O Rei Kayanja E a Súa Filla	id=13644
Portuguese (Translation)	O Rei Kayanja E a Sua Filha	id=16719
Sepedi (Translation)	Kgoši Kayanja Le Morwedi Wa Gagwe	id=18163
Sesotho (South Africa) (Translation)	Morena Kadi Le Moradi Wa Hae	id=20035
Setswana (Translation)	Kgosi Mothupi Le Morwadiagwe	id=14957
SiLozi (Translation)	Mulena Kayanja Ni Mwana Wa Hae Wa Musizani	id=18741
Talen (Translation)	Na'ab Kayanja Ne O Puawoo	id=20196
Tshivenda (Translation)	Thovhele Kayanja Na Ṅwananyana Wawe	id=18277
Xitsonga (Translation)	Hosinkulu Kayanja Na Nhwanyana Wa Yena	id=18872
