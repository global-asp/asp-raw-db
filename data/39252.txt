url:	https://africanstorybook.org/reader.php?id=39252&d=0&a=1
id:	39252
title:	Abebe man Mbayev Nasela
author:	Terkule Aorabee
artist:	Adonay  Gebru
lang:	Tiv
level:	First paragraphs
lic:	Creative Commons: Attribution 4.0
thumb:	http://africanstorybook.org/illustrations/covers/39252.png
desc:	Abebe soo taver ishima sha kwagh u henen Zwa Nasela gbem man hingir u fan ijô i gen kpaa.

page_text:

P1	Abebe nyôr makeranta nyom i hii hii. @@Ter na lu orsule. Nyom igen tsô ter na kaha ishwa ken tsa na. @@Hanmô yange Abebe un a due makeranta yô a dondo ter na ve yar ken tyev.
P2	Hen kpe sule ve la agirigi u gbidyen bol lu her. @@Iyange igen atetan, zum u Abebe lu huren inyon yô, mbayev Nasela u nyiin va u gbidyen bol.  @@Bol la tsuwe man gba ken sule ishwaa.
P3	Bol la cagh ishwa. Wan ugen ken ve nyôngosu nyôr ker er un a tôô bol shon. A hemba caghen ishwa la seer. @@Ve za hemen u gbidyen bol. Bol gba ken ishwa kimbir ki kimbir.
P4	Mbayev Nasela kpa gba wer u nyôron tôôn bol la ga. Hanmô shien yô ve cagh ishwa ve seer. @@Vanger gba pughur Abebe vea ter na  sha mvihi u mbayev mbela lu vihin ve ishwa la.
P5	Abebe kua Ter na cii, ve fatyô u lamen Nasela ga. Ve fa u vea kaa a mbayev mbela er, "De nyôron ne ken sule. De caghen nen se yiav!" ga.@@ Mbayev mbela kpa fa zwa ugen ga saa di Nasela.
P6	Ter u Abebe kaa a na er, "Wan wam, kwagh u u hen ken makeranta la cii er tom a min. Kaa ve ve de gbidyen bol tan ken sule!" @@Shie ne nahan yô, Abebe hen di agbenger Abaacaa - A,  B, C, D, E, F, G, H di tsô.
P7	Abebe soo er una nande a mbayev mbela. Kpa a fa asember ken zwa Nasela ga. @@Bol kpa mem u gban ken sule ishwaa ga. Môm ken mbayev mbela cir sha bol nyôr ken sule.
P8	Abebe man torough gba za sha wan la jingir ave. A gba ngoron. @@A ngor genger genger sha a fatyô na cii, "A, B, C, D, E, F! A ngor kwa tar, "A, B, C, D, E, F!"
P9	Mbayev Nasela mbela de yevese ken sule ishwaa. Ahuraior na a ken agirigi tile jigh gba kenger Abebe. @@Ve lam ayolave ken zwa Nasela man ve gba sen. Ve kav kwagh u Abebe lu ôron yô.
P10	Wan la tôô bol man ndyar teghlee teghlee due. @@Mbayev Nasela mba unyiin mbela ve yem ca a sule ve gba za gbidyen bol ve. @@Kpiligh ter u Abebe iyol. A na jighjigh er Abebe lam zwa Nasela.
P11	Ter na kaa er, "Ngwa wan wam, u taver ishima shi u ngu tsev tsev!" Ter na ta ave vanger a na. @@Kunda Abebe iyol shi saan un iyol kpaa. A fa kwagh u una ôr ga.
P12	Ter u Abebe taver un ishima er a hen makeranta sha gbashima, shi za hemen u henen kwagh shien u una due makeranta kpaa. @@Abebe hen ijô i tiar kposo kposo shi fa i tsembelee. A hingir orngeren kwagh man geman ken ijô I gen.

images:

illustrations/pages/27727.png
illustrations/pages/27720.png
illustrations/pages/27721.png
illustrations/pages/27722.png
illustrations/pages/27723.png
illustrations/pages/27724.png
illustrations/pages/27725.png
illustrations/pages/27726.png
illustrations/pages/27727.png
illustrations/pages/27728.png
illustrations/pages/27729.png

translations:

ChiChewa (Translation)	Abebe ndi anyamata a Chizungu	id=37945
ChiNdau (Translation)	Abebe nehurumbwana hweChiYungu	id=35134
English (Original)	Abebe and the English boys	id=31945
French (Adaptation)	Abebe et les Anglais	id=36522
Kinyarwanda (Translation)	Cyusa n' abahungu b' Abongereza	id=32130
Wolaita (Translation)	Abebanne Paranjja naata	id=32304
