url:	http://africanstorybook.org/reader.php?id=2458&d=0&a=1
id:	2458
title:	Namudira N’Ehita
author:	Ivan Kaibo
artist:	Catherine Groenewald
lang:	Lunyole
level:	First paragraphs
lic:	Creative Commons: Attribution 4.0
thumb:	http://africanstorybook.org/illustrations/covers/2458.png
desc:	Olwolire ngebaayo hu hyalo hy’e Bubali omusaaja n’omuhasi wuwe ko nomwana wawe mulala ni bamulanga baati Namudira.

page_text:

P1	Olwolire ng'ebaayo hu hyalo hy'e Bubali omusaaja n'omuhasi wuwe ko n'omwana wawe mulala ni bamulanga baati Namudira. Namudira ni gaali ko n'aŋesa emyaha ehumi,  semwana galwala gafa. Olufanyuma lw'emyaha ebiiri,  nyina yeesi gafa. Abaatu bangi balowosa baati butahi wa wamwe nj'obwamwita.
P2	Kale nga Namudira asigala hu hyalo yeŋene. Omuhasi omusahulu oyu balanganga baati Rosa atenga mwafu ehihena ng'amuŋambirwa ehisa amuŋira aje amuhuume.
P3	Namudira gateranga ohutiina hu magombe ga semwana ni nyina abalirire obutahi.
P4	Lulala ni gatiina hu magombe gafunayo ehirabo. Ehirabo ehyo hyali hita ehyene ehiŋoono ehyahuhuduha ohuŋwa ŋagati w'amagombe.
P5	Nga Namudira aŋulira olwembo oluhenaho obutahi ni luŋwera mu hita. Ejanjaasi ly'owemba lyali hy'erya nyina. Olwembo lwali lwemba luuti.
P6	Namudira gabugula ehita ng'atiina ni nahyo. Era ohuŋwa hulwo nga Namudira atiinanga n'ehita ehyo hiisi eyi gajanga ni himuhenaho obutahi.
P7	Naye lulala ehigosi hyola hu hita hihye. Ni gaali n'ajiiye amaaji ehita hyamweŋunula nga higwa hwibale hyadiha.
P8	Ng'aŋo Namudira ahotama asolosa ebijo by'ehita abiŋimba ŋalala atagiha ohwemba ati.
P9	Ng'aŋo Namudira aŋulira ejanjaasi lya nyina ni riroma liiti,  "Mwana wefe. Yangala obutundu obwo obusigayeŋo oje odaŋiremo amaaji osaabe amagulu ohene olimbirire." Nga Namudira ahola ng'olu bamuloma. Gali alimbula obujo bw'ehita bwebbotiremo ehita ehindi.
P10	Nga Namudira geyongera ohutiinanga n'ehita ehyo hiisi eyi gajanga. Hiisi aŋagabiitanga,  abaatu beŋunyanga era ni bebuusa amahulu g'ehita ehyo. Ehita ehyo ehyamaliholiho hyafunisanga Namudira hiisi ehi gendanga.
P11	Ehita ehyo hyaŋanga Namudiira emirembe era olu gabanga ni nahyo gamanyanga ati abasaaye babe bali ni naye bamuhuumire.

images:

illustrations/pages/1381.png
illustrations/pages/1382.png
illustrations/pages/1813.png
illustrations/pages/1383.png
illustrations/pages/1384.png
illustrations/pages/1814.png
illustrations/pages/1385.png
illustrations/pages/1386.png
illustrations/pages/1387.png
illustrations/pages/1381.png
illustrations/pages/1388.png
illustrations/pages/1811.png

translations:

Afrikaans (Translation)	Khayanga en Haar Spesiale Pot	id=11515
Ekegusii (Translation)	Omogano O’Khayanga Nekerandi Kiaye	id=3115
English (Original)	Khayanga and Her Gourd	id=2107
French (Translation)	La Gourde De Khayanga	id=9957
Fulfulde (Translation)	Kayannga E Jollooru Muuɗum	id=10009
Hausa (Translation)	Kayanga Da Gyanɗama	id=9992
Kanuri (Translation)	Fanda-a Budanju-A	id=10035
Kikamba (Translation)	Ngewa Ya Kayanga Na Kĩkuu Kyake	id=2395
Kiswahili (Translation)	Khayanga Na Kibuyu Chake	id=7280
Luganda (Translation)	Nanziri N’Endeku	id=2457
Lugbarati (Translation)	Adiko Kayia Pini ‘Ima Zukulu Be Ri	id=2461
Maa (Translation)	Kayánga Ó Emókór Enyé	id=3113
Ng’aturkana (Translation)	Khayanga Ka Etwo Keng	id=2459
Oluwanga (Translation)	Wamachina  Nakhamuka Khe	id=2460
Sepedi (Translation)	Kgayanga Le Nkgo	id=7847
Sepedi (Translation)	Khayanga Le Nkgo Ya Gagwe	id=7863
Setswana (Translation)	Moipone Le Sego Sa Gagwe	id=6519
Zarma (Translation)	Kayanga Nda Nga Zolla	id=10100
