url:	http://africanstorybook.org/reader.php?id=13601&d=0&a=1
id:	13601
title:	Ungcede Inkosi Yezinyoni
author:	Zimbili Dlamini
artist:	Wiehan de Jager
lang:	isiZulu
level:	Longer paragraphs
lic:	Creative Commons: Attribution 3.0
thumb:	http://africanstorybook.org/illustrations/covers/13601.png
desc:	Izinyoni zazifuna ukuba nenkosi yezinyoni/ langalimbe zaba nohlangano wokuthi ngubani ongasibamba kahle lesikhundla . Zaphikisana zaze zanquma ukuthi kuncono kudizwe oyondizela phezulu uyena oyoba inkosi. nokwamangaza ukuthi uNcede inyoni encane iyona eyadla umhlanganiso.

page_text:

P1	Emandulo izinyoni zaziphila zingenayo inkosi. Langa lithize zaba nomhlangano,  lapho zazihlaziya ukuthi ngubani ongaba yinkosi ukuze nazo zibe nomholi njengabantu. Zazibuzana ukuthi pho ubani ongaba yinkosi?
P2	"UKhozi uqinile unaso nesakhiwo sobukhosi." Kusho enye inyoni. "Cha ngeke uKhozi akanaso isicoco. Futhi uma ememeza akazwakali kahle.'' "Kungcono Intshe ngoba inkulu,  uma ibhonga izwakala njenge bhubesi." Kusho enye inyoni. "Cha ngeke akakakwazi ukundiza,  inkosi yezinyoni kumele ikwazi ukundiza.
P3	"Mina ngingaba inkosi, '' kusho UPikoko edlalisa isisila sakhe. "Ngimuhle kabi'' "Kodwa uyaziqhenya, '' kusho uSikhova. "Mina nginamehlo amakhulu kunazo zonke izinyoni. Ngingaba yinkosi." "Cha ngeke ube yinkosi wena Sikhova angithi uyalala uma sekusa!" Zonke izinyoni zimphikisa."
P4	Zathi zisaqhubeka nenkulumo,  enye yezinyoni yeza nombono wokuthi okungcono akundizwe. Lowo oyondizela phezulu kakhulu nguye oyoba yinkosi yezinyoni. Zavumela phezulu zonke izinyoni,  zabe sezindiza ziya phezulu esibhakabhakeni.
P5	UHansi wandiza usuku olulodwa nje wandizela phezu kwezintaba eziphakeme zakuleyo ndawo. Kanti uKhozi wandizela phezu kwezintaba eziluhlaza izinsuku ezimbili. Kodwa uLinqe wandizela phezulu izinsuku ezintathu engami,  eqonde nqgo eduze kwelanga. Esandizela phezulu uLinqe,  kwezwakala ememeza ethi "Ngiphezulu ngiyinkosi! ''."
P6	Khona manjalo phezu kwakhe wezwa izwi elincane,  "Tshwi,  tshwi,  tshwi! Ngiphezulu ngiyinkosi."Kwabe kuyinyoni encane uNgcede. Phela wayecashe ngaphansi kwephikokazi likaLinqe ngesikhathi endizela phezulu esibhakabhakeni!
P7	"Ngeke usangehlula," kusho uLinqe esho endizela phezulu futhi. Wandiza waze waphelelwa amandla. Waphinda wamemeza wathi "Ngiphezulu Ngiyinkosi yenu."
P8	Kodwa ngaphansi kwephiko lakhe kwakusacashe uNgcede. Waphuma uNgcede,  "Tshwi,  tshwi! Tshwi,  tshwi! Yimina inyoni encane,  ngiyinkosi.'' Kodwa uLiqe wabe ekhathele ukuba wayesangandizela phezulu."
P9	Wandizela phansi bandla kodwa uNgcede wayesacashe phansi kwephiko lakhe. Ezinye izinyoni zazimthukuthelele kabi uNgcede. Zazimlindele ukuthi mayefika nje zizomcutha zonke izinsibana zakhe.
P10	Kodwa inyoni encane yakubona ukuthukuthela kwezinyoni. Ngokushesha yehla yangena emgodini ongenalutho wenyoka. Izinyoni zathi kuSikhova," Wena Skhova ngoba unamehlo amakhulu,  qapha uNgcede umbambe uma ephuma.'' Ngempela uSikhova wahlala phambi komgodi waqapha."
P11	Kodwa emini ilanga selifudumele uSikhova wafikelwa ubuthongo walala. Inyoni encane uNgcede walunguza wabona uSikhova elele,  ngokushesha wanyenya wabaleka.
P12	  USikhova waba namahloni ngakwenzile,  ukudedela uNgcede. Kusukela ngalelolanga uSikhova waqala ukuzingela ebusuku, emini uyalala acashele ukubonwa ezinye izinyoni.

images:

illustrations/pages/306.png
illustrations/pages/292.png
illustrations/pages/295.png
illustrations/pages/293.png
illustrations/pages/294.png
illustrations/pages/296.png
illustrations/pages/299.png
illustrations/pages/300.png
illustrations/pages/301.png
illustrations/pages/302.png
illustrations/pages/305.png
illustrations/pages/304.png
illustrations/pages/307.png

translations:

Afrikaans (Translation)	Die Koning Van Die Voëls	id=10815
Afrikaans (Translation)	Koning Van Die Voëls	id=20077
Chinyanja (Translation)	Mfumu Ya Mbalame	id=15710
ChiTonga (Translation)	Mwami Wabayuni	id=15709
ChiTonga (Translation)	Mwami Wabayuni	id=18648
CiNyanja (Translation)	Mfumu Yambalame	id=18667
Dhopadhola (Translation)	Kere Pa Winyin	id=15763
English (Original)	King of the Birds	id=920
English (Adaptation)	The Clever Little Bird	id=5397
French (Translation)	Le Roi Des Oiseaux	id=12680
IciBemba (Translation)	Imfumu Yafyuuni	id=18687
isiXhosa (Translation)	Uncede Inkosi Yeentaka	id=17575
isiZulu (Translation)	Inkosi Yezinyoni	id=12645
Kikamba (Translation)	Musumbi Wa Nyunyi	id=3123
Kiswahili (Translation)	Mfalme Wa Ndege	id=3116
Lugbarati (Translation)	Opi Aria Yi Ni	id=3121
Lugwere (Translation)	Kabaka We Nyonyi	id=16552
Lumasaaba (Translation)	Umuyiinga We Binywiinywi	id=3117
Lumasaaba (Translation)	Umuyiinga We Binywiinywi	id=8697
Lunyole (Translation)	Habaha W’Enyuni	id=3119
Maa (Translation)	Olkínkí Le Oó Imotónyi	id=7206
Oluwanga (Translation)	Omwami Wa Amayoni	id=3120
Portuguese (Translation)	Rei Das Aves	id=16660
Sepedi (Translation)	Kgoši Ya Dinonyana	id=18160
Sesotho (South Africa) (Translation)	Morena Wa Dinonyana	id=20036
Setswana (Translation)	Kgosi Ya Dinonyane	id=15043
SiLozi (Translation)	Mulena Walinyunywani	id=18730
Tshivenda (Translation)	Khosi Ya Zwiṋoni	id=18183
Xitsonga (Translation)	Hosinkulu Ya Swinyenyana	id=18871
