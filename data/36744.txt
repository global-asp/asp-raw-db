url:	https://africanstorybook.org/reader.php?id=36744&d=0&a=1
id:	36744
title:	Ajabu za Buibui
author:	Njeri Wachira
artist:	
lang:	Kiswahili
level:	First paragraphs
lic:	Creative Commons: Attribution 4.0
thumb:	http://africanstorybook.org/illustrations/covers/36744.png
desc:	Mvulana mmoja anasimulia kuhusu mdudu aliyependa kumtazama na aliyetamani kumfuga kama mnyama kipenzi.

page_text:

P1	Nilipokuwa mtoto mdogo tuliishi katika shamba moja pamoja na wazazi wangu na ndugu zangu. @Nilipenda kuwatazama wadudu wakifanya kazi zao.
P2	Wadudu niliopenda kuwatazama zaidi ni buibui walioishi mahali mbalimbali katika boma yetu.
P3	Nilitumia muda mwingi nikiwatazama na kuona waliyokuwa wakifanya. Nilipojua kusoma nilifanya utafiti katika vitabu na kujua mambo mengi sana kuwahusu.
P4	Nilijifunza kwamba miili yao ina sehemu mbili tu ambazo ni kichwa na tumbo.
P5	Buibui huwinda na kushika mawindo: wengi huwinda wadudu wengine.
P6	Pia nilijifunza kwamba buibui wana sumu ambayo inatumiwa kuua mawindo yao.
P7	Kabla ya buibui kula chakula chake lazima akifanye kiwe majimaji.
P8	Hutengeneza hariri ambayo huitumia kujenga nyumba yake iitwayo utando.
P9	Hutaga mayai mengi na huyalinda kwa kutumia utando wake.
P10	Buibui wengi wana miguu minane ambayo hutumika kutembea na kupanda.
P11	Buibui wengine wana macho manane na wengine wana sita.@Ajabu!
P12	Nilitamani sana kumweka buibui mmoja kama mnyama kipenzi lakini mama yangu alikataa kata kata.

images:

illustrations/pages/65560901.png
illustrations/pages/65560902.png
illustrations/pages/65560903.png
illustrations/pages/65560904.png
illustrations/pages/65560905.png
illustrations/pages/65560906.png
illustrations/pages/65560907.png
illustrations/pages/65560908.png
illustrations/pages/65560909.png
illustrations/pages/65560910.png
illustrations/pages/65560911.png
illustrations/pages/65560912.png
illustrations/pages/65560913.png

translations:

