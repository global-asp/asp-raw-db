url:	https://africanstorybook.org/reader.php?id=39245&d=0&a=1
id:	39245
title:	Jabu yo o tlhokang tsebe
author:	Molatela Ephesia Khomo
artist:	Molatela Ephesia Khomo
lang:	Setswana
level:	First paragraphs
lic:	Creative Commons: Attribution 4.0
thumb:	http://africanstorybook.org/illustrations/covers/39245.png
desc:	Kgang ke ka ga Jabu

page_text:

P1	Go ne go le mosimane yo o tlhokang tsebe a bidiwaJabu. O ne a nna kwa motsaneng wa Voyenteen kwa Radium le lelapa la gaabo, mme, rre, abuti le ausi. Jabu e ne e le wa gofejane.
P2	Ka letsatsi le lengwe ba etelwa ke ba leloko ba tswa Makapanstad. E ne e le moono wa bona go direla baeng dijo fa ba boela morago kwa ba nnang.
P3	Mme o ne a apaya bogobe ba ting,a tlhaba kgogo. Ausi wa gagwe a apaya kgogo, a e phuthela ka lesela.
P4	Jabu o ne a tsena sekolo kgakajana le legae, sekgala sa dikilomitara di le tharo go tswa fa gae. O ne a tsamaya le basimane ba ba gaufi le legae la gaabo. Ka jalo e ne e le wa ntlha go tswa fa gae mo mosong mongwe le mongwe.
P5	Mosong oo Jabu o ne a fitlhela kgogo e phuthetswe ka lesela kwa phaposing ya go jela, fa tafoleng. O ne a tsaya kgetsana a tsenya kgogo fa gare ga yona,a tswa, a tsamaya.
P6	Fa ausi a rulaganyetsa baeng dijo, kgogo e a neng a e diretse baeng e ne e seyo. O ne gakgamala, a ema tlhogo, fela ka ane a itse Jabu, a thubega ka lebelo, a sala Jabu morago.
P7	A goeletsa "Jabu, Jaabuu", a mmona a tshotse kgetsana mo letsogong a tlhafuna sengwe, a botsa "Jabu kgogo e kae"?, Jabu a araba ka gore "ga ke itse", o ja eng?, "nama Jabu a araba".
P8	Gona foo ausi a tsaya kgetsana, fela, kgogo e ne e sena dirope le maphuka. Jabu le ditsala tsa gagwe ba ne ba itatswa, ba ja nama. "Jabu ke ya go neela baeng eng", ausi a botsa Jabu.

images:

illustrations/pages/80930401.png
illustrations/pages/80930402.png
illustrations/pages/80930403.png
illustrations/pages/80930404.png
illustrations/pages/80930405.png
illustrations/pages/80930406.png
illustrations/pages/80930407.png
illustrations/pages/80930408.png
illustrations/pages/80930409.png

translations:

