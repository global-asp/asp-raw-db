url:	https://africanstorybook.org/reader.php?id=27573&d=0&a=1
id:	27573
title:	Omunhwa no omukono
author:	John Kasiti and Kyambogo  University
artist:	Espoir Ntinda
lang:	Lusoga
level:	Longer paragraphs
lic:	Creative Commons: Attribution 4.0
thumb:	https://africanstorybook.org/illustrations/covers/27573.png
desc:	Olufumo lwo kubula okusonigha. Bwo otasoniagha muntu lwa kukusobya

page_text:

P1	Eira inho, ghaliyo abemikwano babiri, Wamunhwa ni Wamukono.

Baalinga oti baluganda ku kyalo bulyomu no mukazi ghe.
P2	Ebiseera nga bibisewo, Wamunhwa yafiirwa omukazi.

Yewolwa ku mukwano gwe, Wamukono, buli kyali kyetagisa okuziika mukazi ghe.
P3	Wamunhwa bweyaire aka, yazuula nga ekipanga kya Wamukono tikiri kuboneka. Yaaja yabuuza Wamukono no kwinhonhola era no kusaba ekisonhiwo.

Wamukono tiyawulirisa ku mwinhonhola. Yayenda ki panga kyene ekyo Wamunhwa kye yeyazikwa.
P4	Wamunhwa tiyamanha kyakukola. Yasalawo okwirayo okusimula amagombe abone oba nga bakyerabira eyo ekipanga. Yanhonia buli ghantu, aye tiyakibona.

Mu nkomerero, yasalawo okusima amagombe ga mukazi ghe. Kyamukuba enkucwe bwatayagana mu mulambo gwa mukazi ghe.
P5	Omweinhamivu era  omweralikirivu, Wamunhwa yairayo eka. Bweyali alikumpi okutuuka, yabona embwa nga egemye ekipanga kyeyali alikunhonia. Yawulira eiroboozi lyamukazi ghe,"Ono no muyambi wo."

Wamunhwa yagema ekipanga ya kizaayo ewa Wamukono. Yasigala ne mbwa ye.
P6	Embwa yasigala ni Wamunhwa nga emuyiigira. Lwali lulala, Wamunhwa yalekera okweta "embwa" eriina eryo era yatandiika okugyeta "muyambi".

Baaliwo mu isanhu okumala ekiseera okutuusa omukwano ghagati wa Wamunhwa ni Wamukono bwegwairawo.
P7	Nga akaseera kabiseewo, Wamukono yayenda emamba, aye tiyali na mbwa eyiiga. Yaidha ye mukagwa ghe Wamunhwa amwazike ku embwa.

Wamunhwa tiyadeema kumugha muyambi. Yalabula Wamukono obutamweta wambwa, aye Muyambi!
P8	Wamukono yaja ni Muyambi  buli yeyaayenda. Buli kyeyayanda, Muyambi yakikola.

Yasindiika Muyambi mu kibira okuyiiga. Wamukono yali musanhufu no omulimo Muyambi gweyakola.
P9	Lwali lulala bwebali mu kibira, Muyambi yabula. Wamukono yankanda kumweta,"Muyambi!Muyambi!Oligha?"

Yakogha okweta era nga mukambwe yakoba,"Embwa eno nsiru inho." Mukaseera ako, Muyambi yatuuka era yaakoba, "Ondhese oti mbwa! Ndikugoola.Era yagoola.
P10	Wamukono yaira eka nga azira Muyambi. Yaja ye mukwano gwe Wamunhwa okumkobera ati Muyambi abuze. Wamunhwa tiyali musanhufu. Yaakoba Wamukono okuleta Muyambi aye Wamukono tiyasobola.

Okuva nolunaku olwo, Wamukono nayamba Wamunhwa.

images:

illustrations/pages/26880.png
illustrations/pages/26880.png
illustrations/pages/26881.png
illustrations/pages/26882.png
illustrations/pages/26883.png
illustrations/pages/26884.png
illustrations/pages/26885.png
illustrations/pages/26886.png
illustrations/pages/26887.png
illustrations/pages/26888.png
illustrations/pages/26889.png

translations:

English (Translation)	Mouth and Hand	id=24467
Kiswahili (Original)	Kinywa na Mkono	id=23158
