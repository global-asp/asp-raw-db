url:	https://africanstorybook.org/reader.php?id=38804&d=0&a=1
id:	38804
title:	Tshifhinga tsha nyiledzo ya u tshimbila dzibadani zwikoloni
author:	Tshedza Tlhako
artist:	Busisiwe Ndlovu
lang:	Tshivenda
level:	Longer paragraphs
lic:	Creative Commons: Attribution 4.0
thumb:	http://africanstorybook.org/illustrations/covers/38804.png
desc:	Heyi nganea i sumbedza zwe vhana vha sedzana nazwo nga dwadze ḽa Covid-19.Heyi bugu ya nganea yo itelwa Zenex Ulwazi Lwethu nahone yo thewa kha mivhigo ya vhana u itela RX Radio. RX Radio ndi tshiṱitshi tsha radio ya kha inthanethe

page_text:

P1	——Busisiwe na Bandile vho takala nga maanḓa.Zwikolo zwo vala nga ṅwambo wa nyiledzo ya u tshimbila dzibadani!Vho lavhelela nga maṱo matswuku u dzula hayani.
P2	——Nga murahu ha vhege ṱhanu vhe kha nyiledzo ya u tshimbila dzibadani, murathu na mukomana a vho ngo tsha takala.“Ndi khou ita zwoṱhe zwine nda nga kona u vhala kha inthanethe. Ndi khaedu!” Bandi a tshi femuluwa.
P3	——Busi u a tenda, “Ndo ṱuvha u ya tshikoloni.”“Zwino, tshikolo ndi u ambedzana na tshigwada tsha kiḽasi kha WhatsApp, u shumisa dzi-app dza pfunzo, na thelevishini dza pfunzo!” hu amba Bandi.
P4	——U bvela phanḓa, “Zwino tshikolo tshi ṱoḓa u ḓilangaa na u ḓikumedza.”Busi uri, “Ri fanela u dzula ri na datha na u kona u dzhena kha inthanethe.”
P5	——“Miṱa minzhi a i koni u renga datha. Zwi a lemedza kha zwa masheleni,” hu amba Bandi.Busi u humbula nga khonani dzawe, Buhle na Luka.
P6	——Busi uri, “Vhaṅwe vhana vha tikedzwa nga nzudzanyo ya u phakha zwiḽiwa tshikoloni.”U a vhilaela, “Naa vhabebi vhavho vha ḓo kona u renga zwiḽiwa zwo eḓanaho?”
P7	——Bandi uri, “Ri na mashudu. Heyi nyiledzo ya u tshimbila dzibadani a yo ngo ri kwama nga maanḓa siani ḽa zwa masheleni.”“Ndo ṱuvha khonani dzanga,” Busi a tshi femela nṱha.
P8	——U a engedza, “Ndi a kona u amba navho nga founu, fhedzi a zwi tsha fana. Ndi a funa u tamba navho.”
P9	——Bandi uri, “Ndi ṱuvha tshikolo, vhadededzi, u guda zwithu zwiswa, na u vha na khonani dzanga.”Mma vha dzhena kamarani yavho.
P10	——“Vhasidzana, ndo pfa kha radio hu tshi pfi zwikolo zwi khou vula vhege i ḓaho,” Mma vha tshi ṅwethuwa.Busisiwe na Bandile vha takala nga maanḓa!
P11	——DzimbudzisoṰalutshedzani zwine u ‘lemedza kha zwa masheleni’, ‘u guda kha inthanethe’, ‘nzudzanyo ya u phakhazwiḽiwa’ zwa amba zwone.Naa murathu na mukomana vho takalela nyiledzo ya u tshimbila dzibadani? Ṱalutshedzani phindulo yaṋu.
P12	——Heyi nganea yo thewa kha mivhigo ya RX Radio. RX Radio ndi tshiṱitshi tsha radio ya kha inthanethe, ya vhana na yo itelwaho vhana.RX Radio i hasha i ngei Red Cross War Memorial Children’s Hospital, Cape Town.RX Radio i thusa vhana u amba zwiṱori nga ha mafhungo a ndeme ane a vha kwama.Visit RX Radio

images:

illustrations/pages/3790000399.png

translations:

isiNdebele (Translation)	Ukuqinteliswa kwamakhambo kweenkolo	id=38797
isiXhosa (Translation)	Ukumiswa kweentshukumo ezikolweni	id=38798
isiZulu (Translation)	Uthaqa wezikole	id=38799
Sepedi (Translation)	Kiletšo ya mesepelo dikolong	id=38800
Sesotho (Translation)	Ho kwalwa ha dikolo	id=38801
Setswana (Translation)	Paka ya thibelonakwana ya go sa ye sekolong	id=38802
Siswati (Translation)	I-lockdown yetikolwa	id=38803
Xitsonga (Translation)	Ku pfaleriwa ka swikolo	id=38805
