url:	http://africanstorybook.org/reader.php?id=11718&d=0&a=1
id:	11718
title:	No Ɗayu Faaborii Wuugaandu.
author:	Plan Niger - Projet NECS - Usaid and Avec la contribution du comité asl du projet necs
artist:	Wiehan de Jager
lang:	Fulfulde
level:	Longer paragraphs
lic:	Creative Commons: Attribution 3.0
thumb:	http://africanstorybook.org/illustrations/covers/11718.png
desc:	Ceeɗu ngun no yoorii

page_text:

P1	Nyallaande ceeɗu wulnde gooɗom non nder ladde yoorunde.
P2	Ɗayel pamarel gooɗom ngel heɓaay ndiyam balɗe ɗuuɗuɗe nii.
P3	"Miɗo haajaa waadere ndiyam,  baa nde e kaakolol nde toɓɓotoo non."
P4	Ammaa baa caawan walaa.
P5	Ɗayel pamarel ngel wi'i "Se mi yaraay ndiyam fuu naa mi waatu." "Mi yahan weendu ndu nanan-mi filla muuɗum nduu."
P6	Giisoore hakkillanteere gooɗom wi'i mo: "Weendu ndun no dillidan e maaɗa."
P7	Ammaa ɗayel pamarel ngel ɗomɗaama sanne. "Mi waatan se mi yaraay ndiyam."
P8	Ɗayel pamarel ngel yahi filowii weendu ndun.
P9	Nder huɗo yoorko e ley licce joorɗe.
P10	Faa to ngel maati ndiyam weendu ndun.
P11	Ɗayel pamarel ngel yari sanne ndiyam peewudam.
P12	Seho naati-ngel faa to ngel yi'aay wenkeƴere no ɓantii warde.
P13	Ɗayu ngun filii faa happa huɗo yoorko wonuko no doya yeeso maggu. Ammaa ndiyam yahdii e maggu.
P14	"Faaba. Paabee kam ngam Alla."
P15	Say tan wuugaandu,  no wuufi liccal wi'i "Law,  yowa."
P16	"Mi waawaa dillude se mi yettaay wuugaandu. Mi dooman faa nde ndu wartoy ndu yara."
P17	To ngu tawaa igu doomi ɗon,  nyannde gooɗom,  say sukaaɓe worɓe ɗiɗo njottii no njogii pettorkoy kaaƴe.
P18	Go'oto maɓɓe wi'i: "Wuugaandu mawndu gooɗom no wara doo faa yara." "En keɓan ndu ngaɗen hiraande futuro oo."
P19	"Mi waawataa accude sukaaɓe worɓe ɓee mbara wuugaandu ndun. Ammaa miɗo famɗi sanne,  noye mbaawu-mi waɗude?"
P20	Wakkati oon daa wuugaandu ndun jippii lekki faa yara.
P21	Ɗayel pamarel ngel yi'iti dabare gooɗom.
P22	Ngel diwi ngel seŋii e koyngol go'oto nder sukaaɓe worɓe ɓen nden ngel ŋati haaddi no ngel waawiri fuu.
P23	Suka gorko on diwi. "Ay!" O haacci.
P24	Wuugaandu ndun huli nden fiiri naatowi nokku to hoolii.
P25	Non en yaakay nii ɗayel pamarel ngel yettiri wuugaandu ndun ko ndu faabinoo yonki maggel.

images:

illustrations/pages/788.png
illustrations/pages/784.png
illustrations/pages/785.png
illustrations/pages/786.png
illustrations/pages/787.png
illustrations/pages/789.png
illustrations/pages/790.png
illustrations/pages/791.png
illustrations/pages/870.png
illustrations/pages/871.png
illustrations/pages/872.png
illustrations/pages/873.png
illustrations/pages/874.png
illustrations/pages/875.png
illustrations/pages/876.png
illustrations/pages/877.png
illustrations/pages/878.png
illustrations/pages/879.png
illustrations/pages/880.png
illustrations/pages/881.png
illustrations/pages/882.png
illustrations/pages/883.png
illustrations/pages/884.png
illustrations/pages/885.png
illustrations/pages/886.png
illustrations/pages/887.png
illustrations/pages/904.png
illustrations/pages/888.png
illustrations/pages/889.png

translations:

