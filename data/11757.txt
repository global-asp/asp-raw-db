url:	http://africanstorybook.org/reader.php?id=11757&d=0&a=1
id:	11757
title:	Ng’Amorutung’A
author:	Simon Ipoo
artist:	Zablon Alex Nguku
lang:	Ng’aturkana
level:	First paragraphs
lic:	Creative Commons: Attribution 4.0
thumb:	http://africanstorybook.org/illustrations/covers/11757.png
desc:	Erai ng’amorutung’a akwap na eya ng’amoru naikote ng’itung’a aloturkan. Idodiunit poyo naka eger lokolong apeta kechi neni.

page_text:

P1	Ayei kolong ache dakar ang'iturkana wache. Aminasi ng'itunga adakar kang'ina abolia edong'a.
P2	Nacha kolong'it ebong,  tochunakinos wapei dio kidong'ata. Aponi toyenikinae adakar ng'ina awadaang kotere edong'a.
P3	Aponenete ng'itung'a ang'adakarin anache dae lodong'a ng'olo.
P4	Apei kolong'it,  abu ekipe tolimo akilakin adakar ng'ina.
P5	Abu ng'esi tomea itwaan alimor ekoi ng'olo.
P6	Akwaar nakolong abala ekipe,  apotu ng'itung'a tochunakin taparachu,  kipoto akimuj ka ng'ibaren. Aponi kidarae ekipe tani ni ang'opia.
P7	Na anang'ia ng'asaa na edong'aa,  dio tuchunakinos kidong'ata tani kiding akwaar. Akwaar ng'ina alakara ng'itung'a adakar noi nabo alalak ng'itung'a aya lodong'a.
P8	Napei ering'a nyepetara edong'a,  dio Ekipe todolu. Ekoni ng'esi itwaan nakaneni emam itwaan ayen ng'esi.
P9	Dio kibaka ka kechi ikilakinito edong'a. Ani idong'akini ng'esi,  kidong'ak pe eyeni lokojokon.
P10	Tatalaros ng'itung'a,  tokieneta kirida kipiyo aeo. Ng'iche tadakaros,  towaa,  kiboikinos,  toriediko niti ekianasi.
P11	Nyejoikina ekipe ng'akiro ng'una,  abu tong'oo dio kilam ng'itung'a ng'ulu. Tojong'o ng'esi akidong'are,  dio ng'itung'a tarata ng'amoru ewaasi,  iboyete ka eriedikito.

images:

illustrations/pages/11754.png
illustrations/pages/11743.png
illustrations/pages/11747.png
illustrations/pages/11748.png
illustrations/pages/11749.png
illustrations/pages/11750.png
illustrations/pages/11751.png
illustrations/pages/11752.png
illustrations/pages/11753.png
illustrations/pages/11754.png
illustrations/pages/11755.png
illustrations/pages/11756.png

translations:

English (Translation)	Namorutunga	id=11759
Kiswahili (Translation)	Namorutunga	id=15863
