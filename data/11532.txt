url:	http://africanstorybook.org/reader.php?id=11532&d=0&a=1
id:	11532
title:	Nonkungu en Die Imbulu
author:	Carika Smith
artist:	Wiehan de Jager
lang:	Afrikaans
level:	Longer paragraphs
lic:	Creative Commons: Attribution 3.0
thumb:	http://africanstorybook.org/illustrations/covers/11532.png
desc:	Nonkungu was going to visit her uncle and her mother gave her a beautiful beaded skirt to wear. On the way to her uncles village

page_text:

P1	Eendag,  lank gelede was daar 'n arm man en sy vrou. Hulle het net een kind gehad,  'n dogter. Die kind se naam was Nonkungu. Haar ouers was baie lief vir Nonkungu.
P2	Eendag het haar ouers besluit dat sy by haar baie ryk oom Mtonyama moet gaan bly. Nonkungu se ma het vir haar 'n baie spesiale rompie gemaak met lint,  knope en krale. Sy het ook vir Nonkungu 'n baie mooi halsnoer van krale gemaak. Toe stuur sy haar na haar oom se dorpie.
P3	Op haar pad het Nonkungu by 'n stroompie aan gekom. Sy het die stoompie oorgesteek deur die oorspringklippe te gebruik. Aan die oorkant het sy 'n jong meisie ontmoet wat flenter klere aangehad het.
P4	"Ek gaan vir my oom Mtonyama kuier." sê Nonkungu. "Wel,  Mtonyama is ook my oom en ek is ook op pad om vir hom te gaan kuier." sê die jong meisie. Toe het hulle verder saam geloop.
P5	Voordat hulle te ver geloop het,  sê die jong meisie: "Jou rompie is so pragtig en jou krale is baie mooi. Kan ek dit asseblief aanpas?" So het Nonkungu haar rompie uit getrek en haar krale afgehaal en dit vir die jong meisie gegee.
P6	Toe die meisie haar flenters klere uittrek en Nonkungu se klere aangetrek het,  sien Nonkungu dat die meisie 'n stert het! Nonkungu was bang. Sy weet nou dat die jong meisie eintlik 'n imbulu is.
P7	Hulle het saam verder geloop. "Gee asseblief my rompie en krale terug." het Nonkungu gevra. Maar die imbulu het geantwoord: "Laat my dit dra tot ons by daardie boom kom." Sy het na 'n boom gewys bo-op die koppie.
P8	Toe hulle by die boom aankom het Nonkungu vir die imbulu gesê: "Gee asseblief my rompie en krale terug." "Laat my dit net dra tot ons by die volgende stroompie kom." sê die imbulu. Nonkungu was bang,  daarom het sy ingestem.
P9	Uiteindelik het hulle die stroompie bereik. Weer het Nonkungu vir die imbulu gevra: "Gee asseblief my rompie en krale terug." "Laat my dit net aanhou totdat ons by die hut kom waar die vrouens sit." sê die imbulu. So het hulle aangeloop.
P10	Toe hulle die hut bereik het die imbulu vir Nonkungu terug gestoot en het sy die vrouens geroep wat by die hut gesit het. "Kyk na die meisies wat die flenters klere dra. Sy agtervolg my die hele dag. Ek wens sy wil weg gaan." sê die imbulu. Nonkungu was so skaam en bang dat sy gehardloop en in die kraal gaan wegkruip het.
P11	Toe het die imbulu na oom Mtonyama se hut gegaan. Sy het mooi vir hom gesê: "Ek is jou niggie Nonkungu. My ouers het my gestuur om by jou te kom bly." Mtonyama het die jong meisie verwelkom. Hy en sy familie was baie vriendelik met die imbulu. Maar arme Nonkungu moes toe in die kraal slaap en die hondse kos deel.
P12	Gedurende die dag het Nonkungu na die veld toe gegaan,  in die koring weg gekruip en gesing: "O arme ek,  arme ek. Ek was gestuur deur my pa en ma om by my oom Mtonyama te bly. Op pad het ek 'n imbulu ontmoet en sy het my rompie en krale gevat. O arme ek,  arme ek."
P13	Eendag het een van Mtonyama se broers in die veld geloop. Hy het toe die ongewone en mooi liedjie gehoor. Hy het nie geweet wie sing nie,  maar toe hy by die huis kom,  vertel hy Mtonyama die woorde. Mtonyama het die veld in gegaan. Hy het die liedjie gehoor en gesoek totdat hy vir Nonkungu gevind het.
P14	Nonkungu het hom vertel wat gebeur het,  dat die imbulu haar mooi klere gevat het. Mtonyama het haar terug geneem na sy plek toe en haar weg gesteek in 'n hut. Mtonyama het geweet wat hy gaan doen om die imbulu te vang.
P15	Mtonyama het gehoor dat 'n imbulu se stert baie lief is vir melk en dat dit nie verby melk kan gaan sonder om daarvan te drink nie. Toe het hy vir sy manne gesêom 'n diep sloot te grawe en die sloot vol suur melk te maak. Toe roep hy al die meisies van die dorpie om deel te neem aan 'n spring kompetisie.
P16	Die imbulu was baie bekommerd. Sy wou nie oor die sloot spring nie. Sy het geweet dat haar stert baie dors sou wees vir die suur melk. Sy het toe in die hut ingegaan en haar stert teen haar lyf vas gebind so styf soos sy kon. Toe neem sy haar plek in saam met die ander meisies.
P17	Een na die ander het die meisies oor die sloot gespring. Uiteindelik was dit die imbulu se beurt. Sy het probeer om hoog oor die sloot te spring,  maar toe het haar stert los gebreek. Die imbulu se stert het haar afgetrek,  af,  af in die suur melk in.
P18	Soos die imbulu geworstel het in die suur melk het die mans die sloot vinnig opgevul met sand en haar begrawe. Dit was die einde van die imbulu. Nonkungu het baie gelukkig by haar oom gebly vir 'n lang,  lang tyd. En dis die einde van die storie.

images:

illustrations/pages/1179.png
illustrations/pages/1180.png
illustrations/pages/1192.png
illustrations/pages/1179.png
illustrations/pages/1193.png
illustrations/pages/1181.png
illustrations/pages/1884.png
illustrations/pages/1182.png
illustrations/pages/1191.png
illustrations/pages/1195.png
illustrations/pages/1183.png
illustrations/pages/1184.png
illustrations/pages/1185.png
illustrations/pages/1883.png
illustrations/pages/1186.png
illustrations/pages/1187.png
illustrations/pages/1188.png
illustrations/pages/1189.png
illustrations/pages/1190.png

translations:

ChiTonga (Translation)	Nonkungu Alimwi Anabulwe	id=18655
CiNyanja (Translation)	Nonkungu Na Mbulu	id=18673
Ekegusii (Translation)	Nokungu N’Eimbulu	id=2097
Ekegusii (Translation)	Nonkungu N’Embulu	id=2623
English (Original)	Nonkungu and the Imbulu	id=1877
French (Translation)	Nonkungu Et L'imbulu	id=12674
IciBemba (Translation)	Nonkungu Neembulu	id=18678
isiXhosa (Translation)	Unonkungu Nembulu	id=2114
isiXhosa (Translation)	Unonkungu Nembulu	id=2702
isiZulu (Translation)	Unonkungu Kanye Nembulu	id=2098
isiZulu (Translation)	Unonkungu Kanye Nembulu	id=16748
Kikamba (Translation)	Nokũngũ Na Yalyũka	id=2100
Kikamba (Translation)	Nokũngũ Na Yalyũka	id=2633
Kiswahili (Translation)	Nonkungu Na Imbulu	id=2101
Kiswahili (Translation)	Nonkungu Na Imbulu	id=2634
Luganda (Translation)	Nakkungu Nakintu N’Ekikule Kule	id=2110
Luganda (Translation)	Nakkungu N’Ekikulekule	id=2652
Lugbarati (Translation)	Nonkungu Pi Androo Be	id=2103
Lumasaaba (Translation)	Nakhungu Ni Imburu	id=2655
Lunyole (Translation)	Nakungu N’Embulu	id=2121
Lunyole (Translation)	Nakungu N’Embulu	id=2654
Maa (Translation)	Nonkungu O Imbulu	id=2650
Oluwanga (Translation)	Nonkungu Ne Imbulu	id=2653
Oluwanga (Translation)	Nonkungu Ne Imbulu	id=2111
Oluwanga (Adaptation)	Nashimuli Nende Okunani	id=19594
Sepedi (Translation)	Nonkungu Le Imbulu	id=18156
Sesotho (Lesotho) (Translation)	Ts'epang Le Katse Ea Lehata	id=2158
Sesotho (Lesotho) (Translation)	Nonkungu Le Imbulu	id=2705
Sesotho (South Africa) (Translation)	Neo Le Lempetje	id=20047
Setswana (Translation)	Neo Le Lelobu	id=17663
SiLozi (Translation)	Nonkungu Ni Hopani	id=18745
Tshivenda (Translation)	Nonkungu Na Mbulu	id=18192
Xitsonga (Translation)	Nonkungu Na Imbulu	id=18869
