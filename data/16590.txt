url:	http://africanstorybook.org/reader.php?id=16590&d=0&a=1
id:	16590
title:	Mosimane Yo O Neng a Sa Ratiwe Ke Batho
author:	Lorato Trok
artist:	Wiehan de Jager
lang:	Setswana
level:	First paragraphs
lic:	Creative Commons: Attribution 4.0
thumb:	http://africanstorybook.org/illustrations/covers/16590.png
desc:	Mosimane yo o maswe o ya kwa sekgweng go batlana le setlhare se se tla mo fetolang.

page_text:

P1	Bogologolotala go ne go le mosimane mongwe a le maswe thata ebile go sena motho yo a mo ratang. Le batsadi ba gagwe tota. Kwa lapeng,  o ne a dula a le esi fa ba lelapa la gagwe ba ntse ba lebeletse thelebishene.
P2	Kwa sekolong,  o ne a dula a le esi fa bana ba bangwe ba tshamekela kwa ntle.
P3	O ne a itsamaela a le esi kwa morago ga basimane ba bangwe fa ba ile go gapa dikgomo. Ba ne ba sa batle go bua le ene.
P4	Ka letsatsi lengwe o ile a tlogela lelapa la gagwe mme a tsamaya. O ile a tsamaya go fitlhela a fitlha kwa sekgweng sa setso. O ne a tshimolola go boifa,  mme a gomodiwa ke gore ga go ope yo o tla buang le ene. Ka gonne ga go na motho yo a mo ratang.
P5	O ne a le gaufi le go tsena mo sekgweng fa a emisiwa ke mosadimogolo o o leswe ebile a le maswe. Mosadimogolo o ile a mo dumedisa mme a mmotsa gore o ya go dira eng mo sekgweng se se tshosang. Mosimane o ne maketse go utlwa motho a bua le ene. O ne a bolelela mosadimogolo gore ga gona kwa a yang. Ka gonne ga gona motho yo a mo ratang.
P6	Mosadimogolo o ne a mo botsa gore a o tlhoka thuso. O ne a araba ka bonako a re,  "Ee." Mosadimogolo o ne a re pele a ka mo thusa,  o ne a batla gore mosimane a mo latswe sefatlhego go fitlhela a le phepa ebile a le montle.
P7	Go ne go se se mosimane a ka se dirang gore a kgone go bona thuso e a e tlhokang. O ile a latswa dithoko mo matlhong a mosadimogolo,  mamina mo dinkong tsa gagwe,  boreku mo ditsebeng tsa gagwe. O ile a latswa sefatlhego sa gagwe go fitlhela se le phepa ebile a le montle.
P8	Mosadimogolo o ile a mo leboga.O ile a re,  "O ile go bona dilo tse dintsi tse dintle mo sekgweng se,  fela o seke wa tsaya sepe. Boa fela le thito e o ka e bonang."
P9	Mosimane o ile a taboga,  a batla go bona dilo tse dintle tse di mo sekgweng. Pele ga a ka tsena,  mosadimogolo o ile a mo bitsa. O ile a boela morago kwa go mosadimogolo mme ena a boeletsa a re,  "O seke wa tsaya sepe sa dilo tse dintle tse di mo sekgweng. Boa fela le thito e o ka e bonang." Mosimane o ile a dumela mme a tabogela kwa sekgweng.
P10	Pele ga a ka tsena ka sekgwa,  a utlwa lentswe le re,  "Mosimane! Boela kwano!" O ne a sa tlhaloganye gore mosadimogolo o batla eng. O ne a boela kwa go ene gape. O ile a re,  "O tla bona dilo tse dintsi tse dintle mo sekgweng. Mme fela boa le thito e o tla e bonang." Mosimane o ile a dumela mme a tabogela kwa sekgweng.
P11	Fela fa a fetsa go tsena ka sekgwa,  a utlwa lentswe le re,  "Mosimane! Boela kwano!" O ile a boela morago gape kwa go mosadimogolo. O ile a re,  "Ntheetsa sentle. Boa fela ka thito e o tla e bonang. O seka wa tsaya sepe gape mo sekgweng." Mosimane o ne a tenegela poeletso e. O ile a tabogela mo sekgweng.
P12	Fa a le mo gare ga sekgwa,  a bona sejana se tletse madi. O ile a tsaya madi ao a a tsenya mo kgetsing ya gagwe. Ka bonako a gopola mafoko a mosadimogolo. O ile a ntsha madi mo kgetsing ya gagwe mme a a busetsa gape mo sejaneng.
P13	A tswelela go tsamaya. O ile a bona diaparo tse dintle tse dintšhwa. O ile a apola diaparo tsa gagwe mme a apara tse dintšhwa. Mme fela a gopola mafoko a mosadimogolo. O ile a apola diaparo tse dintšhwa mme a apara tsa gagwe tsa kgale.
P14	Morago a bona thito. E ne e nyepeleditswe ke letsatsi. A ipotsa gore mosadimogolo o ne a gopla gore o tla dira eng ka thito e. Mo thoko ga thito,  go ne go nale sejana se tletse dijo. Dijo di ne di nkga monate mme mosimane o ne a tshwerwe ke tlala. O ne a sa kgone go itshwara mme a ja dijo tseo.
P15	Erile fa a fetsa go ja,  o ne a gopola se mosadimogolo a se mmoleletseng. Mosadimogolo o rile a tseye fela thito. O ile a lebelela gotlhe mme a se tlhole a bona thito eo.
P16	Mosimane o ile a tswa mo sekgweng a nyemile mooko. O ile a boela morago go ya go bolelela mosadimogolo ka se se diragetseng. Mme fela mosadimogolo o ne a sa tlhole a le gona.

images:

illustrations/pages/7991.png
illustrations/pages/9191.png
illustrations/pages/7987.png
illustrations/pages/7988.png
illustrations/pages/7989.png
illustrations/pages/7990.png
illustrations/pages/7991.png
illustrations/pages/7992.png
illustrations/pages/7993.png
illustrations/pages/7994.png
illustrations/pages/7995.png
illustrations/pages/7996.png
illustrations/pages/7997.png
illustrations/pages/7998.png
illustrations/pages/7999.png
illustrations/pages/8000.png
illustrations/pages/8001.png

translations:

ChiTonga (Translation)	Musankwa Watakali Kuyandwa Amuntu	id=18651
CiNyanja (Translation)	Munyamata Wamene Sanali Kukondedwa	id=18660
English (Translation)	The Boy Who Nobody Loved	id=9208
French (Translation)	Le Garçon Que Personne N’Aimait	id=10158
IciBemba (Translation)	Umulumendo Uo Abantu Baashatemenwe	id=18694
isiXhosa (Translation)	Inkwenkwana Eyayingathandwa Mntu	id=17503
isiZulu (Original)	Umfana Owayengathandwa Muntu	id=9207
Kiswahili (Translation)	Mvulana Aliyechukiwa Na Wote	id=12600
Lumasaaba (Translation)	Umusooleli Abe Isi Buli Muundu Akhakana Ta	id=11891
Ng’aturkana (Translation)	Edia Lope Aminae	id=12690
Oluwanga (Translation)	Omusiani Owa Buli Omundu Yaloba	id=13020
Portuguese (Translation)	O Menino De Que Ninguém Gostava	id=15806
Setswana (Translation)	Mosimane Yo O Neng a Sa Ratiwe Ke Batho	id=17645
SiLozi (Translation)	Mushimani Yanasalatwi Ki Mutu	id=18739
Tshivenda (Translation)	Mutukana We a Vha a Sa Funwi Nga Muthu	id=18323
