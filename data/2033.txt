url:	http://africanstorybook.org/reader.php?id=2033&d=0&a=1
id:	2033
title:	Ainaki Anansi Ng'itung'a Ng'ikoio
author:	Dennis Lokitare
artist:	Wiehan de Jager
lang:	Ng’aturkana
level:	Longer paragraphs
lic:	Creative Commons: Attribution 3.0
thumb:	http://africanstorybook.org/illustrations/covers/2033.png
desc:	Kolong ang’orot agolokinit akuj na alokidiama ng’ikoio daang nasaduku na echatae  ekitoe. Apotu ng’itung’a kilipa Anansi nakooson atamar kiliup ng’ikoio anakuj analokidiama. Abu akuj na alokidiama tocham atamar ainakini kerai kesubaki Anansi ng’akiro nakagong’ok ng’auni.

page_text:

P1	Kolong aangorot noi,  akuj na nadis,  Nyame, agolokinit ng'ikoio daang nasaduku nakitoe,  kidiama nadis. Amakatar ng'itung'a lu alokwap ibore ni isisate nabo apotu kiyalolong'o noi. Apotu tolimokis Anansi asimokok na eos king'arak kesi.
P2	Abu Anansi kilog iuno nikoyen,  sodi todoka kidiama nadis a iuno animidik. "Apedori ayong anyun ng'ikoio, karechia?" abu king'it akuj na alokidiama. Abu Nyame tokienar Anansi nabo tama," Oitiakoi,  egogong ebe a ng'ikoio kalu. Nyipedori iyong akitach kesi daang,  asimokok nachi."
P3	" Etia ng'aropiae a ng'ikoio ai?" king'is Anansi. "Itemokino iyong kiinuni ayong ng'itieng lochiching ka lukaturok",  tatachu Nyame," Eris lokakwanan ang'ikel kwa akwara,  lotili lokonyi ng'itung'a,  ka emun lokelikoron ng'itung'a daang." Abu ng'esi tokieni lokojokon. Etami atamar eya ng'ikoio keng niajokon.
P4	Sodi totiaun Anansi loge tobongu kwap a iouno keng animidik. Abu kitama noi,  nabu titiak ng'arekinet. Abu toboka akipany nakooyen,  tonuk a ng'aten ka apua tong'opia,  nabo toeka nawi kotere akimuj na ebong. Ani ebong,  eyeni noi,  abu eris tochakakin nakipany. Abu ang'oit togwarana ekwaas aakipany,  na kanenei nyepedoria ng'esi apudun.
P5	"Oitiakoi, kimiekinae keng'arak lopaekang lo etau!" tolimu Anansi."Kinapakin konte nakito nu ani erumor keriuni ayong iyong nikalapatan." Abu Anansi toinik akai keng na asimokok namidik nia a eris ka ng'akito,  nabo kiria ng'esi nadis kidodik akuj na alokidiama. Nabo tokieni Nyame tama, "Nyanu luche luarei?"
P6	Sodi tobong'o Anansi kwap aanyun ibore nia ang'iarei. Abu kitam,  kitam nabob u ka arekinet. Abu tolema etwo na eleleba ng'akipi nabo toeka lokitoi lo alomito ta lotili. Abu tobukok ng'akipi ng'ache nakais kech wadaang. Nabo totub akuyen alokitoe a edis toting alokidiama akou keng, nabo tobukok ng'akipi nache nakwaan keng daang.
P7	Abu ng'esi tonyara ta lotili, "Esi ta lotilia! Potu king'olikisi! Etepi akiru! Atipei-tolomasi tooma etwo kang nabo kiwaak eesi daang nikaonon." Nyeminasi ta Lotili apapaler,  sodi apotu toporokis tooma etwo a Anansi.
P8	Nabo abu Anansi atipei tobunak akai asimokok lopiding'a daang sodi pe apedorete ta Lotili apudor tani kipichun kwae. Abu todaka kesi kidiama nadis nabo kidodik akuj na alokidiama. Abu Nyame nabo tama, "Nyani ni a esal?"( Nyekiena ng'esi nabo).
P9	Sodi tobong'o kwap nabo. Abu kitam noi noi,  nyepedora ng'esi eyeun arekinet. Sode king'it aberu keng,  na ayakar ng'itamen lu ajokaka. Kaapei apotu taanyut atene nakooyen nalang'ir nabo ka ageor nakagong'on. Na anang'eta diete ayanae na alomit emun,  apotu topegakin."ewoi ateni!"Emam,  nyikoni neni!" "Kong'ina ikoni neni!
P10	Abu emun tolum nikalapatan nabo king'is aka inyo apega. "Kipegakina ayong ka aberu kang, "Tolim Anansi, "Ebala ng'esi ewoi akitoi na akidwang iyong. Na kaneni nachamunit ayong." "Awoi ayong akidwang akitoe ng'ina!" tolim emun."Awoi ayong noi! Arai ayong emun Loapolon! Kiwakisi akitoi kus diyete kang kitetemokis!"
P11	Sodi tosubak Anansi ng'una,  nabo toinik emun nakitoi a ngaten keng kitenaror. Na aenere ng'esi wadaang,  Abu Anansi ya emun tanang nadis.
P12	Abu Nyame tochamu atamar abu Anansi tatach ebe keng. Sodi tolot nasaduku keng nakitoe,  tang'a agoliet,  nabo nak ng'ikoio daaang ni Anansi. Abu Anansi todaka ng'ikoio daang alakara nakwap. Abu tomora ka aberu keng,  ka ng'itieng luche daang nabo ka ng'itung'a daang. Kotere aria ng'ikoio lu isisao,  mere lukikecha nasandukui na ng'akito.

images:

illustrations/pages/1294.png
illustrations/pages/1281.png
illustrations/pages/1282.png
illustrations/pages/1283.png
illustrations/pages/1284.png
illustrations/pages/1286.png
illustrations/pages/1287.png
illustrations/pages/1288.png
illustrations/pages/1289.png
illustrations/pages/1291.png
illustrations/pages/1292.png
illustrations/pages/1293.png
illustrations/pages/1294.png

translations:

Ateso (Translation)	Anansi Eyinakin Itunga  Isitoris	id=20964
Ekegusii (Translation)	Anansi Orenteire Abanto Emegano	id=1976
English (Original)	Anansi Gives People Stories	id=1943
French (Translation)	Anansi Donne Les Histoires Au Monde	id=10141
isiNdebele (Translation)	Untando Upha Abantu Iindatjana	id=13059
Kikamba (Translation)	Anansi Ainenge Andu Ngewa	id=1977
Kiswahili (Translation)	Anansi Awapa Watu Hadithi	id=1978
Lámnsoʼ (Translation)	Taàŋgám Fó Vimfèr  E Wíri  	id=15060
Luganda (Translation)	Nabbubi Ew'abanttu Engelo	id=8681
Lugbarati (Translation)	Ebio  Eji `ba Yi Ni A`diko  Yi Awa	id=2029
Lugbarati (Official) (Translation)	Èbìóejí `báyinɨ́ Á`dɨ́kóyiawaá	id=8774
Lumasaaba (Translation)	Wanaasi Akabila Babaandu Tsingano	id=3010
Maa (Translation)	Eyáka Anansi Iltúng'áná Inkaátini	id=2733
Oluwanga (Translation)	Anansi Akanila Abandu Tsingano	id=2034
Portuguese (Translation)	Anansi Dá As Histórias Às Pessoas	id=15805
Sesotho (Lesotho) (Translation)	Kunupi O Neha Batho Ditshomo	id=11212
