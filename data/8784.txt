url:	http://africanstorybook.org/reader.php?id=8784&d=0&a=1
id:	8784
title:	Òbólókó Àbírí Nɨ́ Ndě Rá Rɨ̀ Pɨ Cǔcǔ Be.
author:	Alice Ojobiru
artist:	Benjamin Mitchley
lang:	Lugbarati (Official)
level:	First paragraphs
lic:	Creative Commons: Attribution 3.0
thumb:	http://africanstorybook.org/illustrations/covers/8784.png
desc:	Òbólókó àzɨ́ àbírí nɨ́ ndě rá nɨ esú ámvúbánɨ́ patí éfɨ́ sazʉ́ cǔcǔ nizàrʉ́ nɨ nɨ́ɨ èyɨ̀zʉ́ kìlò rʉ́ àràkàlá nɨ mà síá nɨ. Òbólókó mbʉ patí éfɨ́ ètɨ̀zʉ́ te edé ngʉ́kʉ́ drìá. Òbɨ̀ mbúdà mà drìléádà mà drìléá te páalá drɨ́á èrɨ nɨ́ mbuzʉ́ rɨ̀ mà alɨ́á èrɨ edé ɨ́mà ngʉ́kʉ́ drɨ̀á àzó àzó. Èrɨ dɨ́ nga wé cǔcǔ ndê ètɨ̀ rá yǎ?

page_text:

P1	Ó'dú àzɨ́nɨ ándráa àlʉ,  àbírí ndè òbólókó àzɨ́nɨ káyɨ̀. Rɨ ací ásétálà sɨ̀ nyaká ndàzʉ́.
P2	Esú ámvú àzɨ́ 'bánɨ́ cǔcǔ sazʉ́ cǔcǔ ndê nɨ́ wazʉ́ alénɨá àrì nɨ. Nè cǔcǔ àzɨ́ nípɨ tékètékè nɨ patí mà àràkàlá àzɨ́ oru lɨ́'bɨ́ lɨ́'bɨ́ nɨ mà síá.
P3	"Cǔcǔ 'dàyɨ e'dá alúzà 'dɨ́nɨ," egá 'ɨ́mà ásíá. Se 'ɨ vʉ́tivʉ́ti rʉ́ were ecózʉ́ mbʉzʉ́ 'bùá 'dálé cotí benɨ̀.
P4	Cǔcǔ ndê yɨ dè yɨnɨ́ 'bùá 'dálé amba amba. Òbólókó e'dé ngʉ́kʉ́ drìá dèngà pó'dɨ́ ca cǔcǔ 'dàyɨ vʉ́ 'dálé kʉ.
P5	Òbólókó engárá,  se 'ɨ́ vɨ́lé 'dálé aga dɨ́ té òkò rɨ̀ rá. Sâ 'dàsɨ̀ otʉ́ dɨ́ 'ɨ mbuzʉ́ uru aga té òkò rɨ̀ rá. Mbu 'bùá té 'yezʉ́ cazʉ́ cǔcǔ vʉ́ càca rʉ́ te e'dé dɨ́ ngʉ́kʉ́ drìá òkpósì aga té òkò rɨ̀ rá.
P6	Òbólókó engárá se dɨ́ 'ɨ rè aga té òkò 'dɨ̀yɨ drɨ́á rá. Sâ 'dà mà alɨ́á otʉ́ dɨ́ 'ɨ mbuzʉ́ uru agará. Ca dɨ́ cǔcǔ vʉ́ ɨ̀nyɨ́á 'dǎ ògògò te e'dé ngʉ́kʉ́ drìá àzó àzó sɨ̀ aga àzɨ́ 'dɨ̀yɨ drɨ́á rá. Ò'bɨ̀ mbú dɨ́ká dɨ́ká te ecónɨ́ cá cǔcǔ vʉ́ 'dálé kʉ Rɨ e'dé dɨ́ká dɨ́ká kpere èrɨ mà ngʉ́kʉ́ nɨ́ ecárɨá bɨ́lé rʉ.
P7	Àsìzʉ́ adɨ cǔcǔ rá,  ko drì mú 'ɨ́mà gèrì sɨ̀.
P8	Àyɨ̀kò funɨ́ òbólókó nɨ àlʉá nɨ kʉyé. Sò pá ja ti vɨ́lé cǔcǔ ndrèzʉ́ rá egá 'ɨ́mà ásíá "óyé,  cǔcǔ 'dàyɨ e'dá vɨ́nɨ àlʉ drazàrʉ́" Ko drì muzʉ́ drìlé. Àbírí ndè dɨ́ erɨ aga drɨ̀ò 'dɨ̀yɨ drɨ́á rá.

images:

illustrations/pages/1775.png
illustrations/pages/1776.png
illustrations/pages/1775.png
illustrations/pages/1777.png
illustrations/pages/1778.png
illustrations/pages/1779.png
illustrations/pages/1780.png
illustrations/pages/1781.png
illustrations/pages/1782.png

translations:

Afrikaans (Translation)	Honger Jakkals en Die Suur Druiwe	id=11162
Afrikaans (Translation)	Jakkals en Die Suur Druiwe	id=11436
Dhopadhola (Translation)	Kibwe Gi Mukumer	id=19480
English (Original)	Hungry Jackal and the Sour Grapes	id=2104
French (Translation)	Le Chacal Affamé Et Les Raisins Acidulés	id=12658
isiXhosa (Translation)	Udyakalashe Neediliya Ezimuncu	id=2527
isiZulu (Translation)	Hungry Jackal and the Sour Grapes	id=11429
Kikamba (Translation)	Mbiwa Yeew'aa Nzaa Na Mba	id=9682
Kinyarwanda (Translation)	Imbwebwe Ishonje N’Imizabibu Ibishye	id=17464
Kiswahili (Translation)	Mbweha Na Zabibu Chachu	id=7865
Luganda (Translation)	Emmondo Erumwa Enjala N’Ensaali Ezikaawa	id=8356
Lumasaaba (Translation)	Sisyutse Sye’Tsala Ni Kamatsangwali Kamalulu	id=8282
Lunyole (Translation)	Ehibbwe Ehiyala N’Amapeera Agajujuma	id=8399
Ng’aturkana (Translation)	Epeot Lo Anyamit Akoro Ka Ng’Apedur Nakaabarak	id=8448
Oluwanga (Translation)	Lisimba Lieinzala	id=8280
Sesotho (Lesotho) (Translation)	Phokojoe E Lapileng Le Morara O Bolila	id=15904
