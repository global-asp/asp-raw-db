url:	http://africanstorybook.org/reader.php?id=17456&d=0&a=1
id:	17456
title:	Bisi Nini Y'ubururu
author:	Emmanuel Sibomana
artist:	Mango Tree
lang:	Kinyarwanda
level:	First sentences
lic:	Creative Commons: Attribution 4.0
thumb:	http://africanstorybook.org/illustrations/covers/17456.png
desc:	Mugisha na nyinabategereje bisi nini y’ubururu kugira ngo ibajyane mu mugi. Ariko iyo bisi yarapfuye. None baragera mu mugi bate?

page_text:

P1	Mu mudugudu Mugisha yari atuyemo hakoraga bisi imwe gusa yajyaga mu mugi. Yari nini kandi isa n'ubururu. Yagendaga isakuza cyane.
P2	Umunsi umwe nyina wa Mugisha aramubwira ati,  "Ejo tuzajya mu mugi kugura imyenda yawe y'ishuri."
P3	Mugisha yarishimye cyane kubera ko bari kugenda muri ya bisi nini y'ubururu. Yaraye adasinziriye iryo joro.
P4	Mugisha yari yarangije kwambara igihe nyina yazaga kumukangura mu gitondo.
P5	Mugisha na nyina batangira urugendo bagana aho bategera bisi. Bahageze bategereza ya bisi nini y'ubururu. Ariko bisi ntiyaza.
P6	Abandi bantu na bo baje aho bategera bisi. Batangira kwivovota kubera ko bisi yari yatinze. Baribazaga bati,  "Ese bisi yaba yadusize?"
P7	Mugisha yari yihebye. Yaratekerezaga ati,  "Ntabwo turi bubashe kujya mu mugi. Sindi bubone imyenda yanjye y'ishuri."
P8	Abantu bamwe barambiwe gutegereza,  bisubirira mu rugo. Ariko Mugisha ararira yanga gutaha. Nyina aramuhumuriza. Ati,  "Turakomeza dutegereze gato."
P9	Muri ako kanya bumva urusaku. Babona ivumbi ritumuka. Ya bisi yari ije!
P10	Ariko iyo bisi yari ije ntiyari ubururu,  nta n'ubwo yari nini. Iyo bisi yari umutuku kandi ari ntoya. Abari bategereje bitegereza iyo bisi. Ntibayijyamo.
P11	Umushoferi arababwira ati,  "Nimwinjire! Nimwinjire!" Ati,  "Uyu munsi twakererewe cyane."
P12	Mugisha na nyina ni bo babanje kwinjira. Hanyuma n'abadi bose binjira muri ya bisi nto itukura.
P13	Mugisha arebera mu idirishya. Abona hakiri abandi bantu aho bategera bisi.
P14	Ndetse hari benshi bari bacyirukanka ngo binjire muri iyo bisi. Ariko bari bakererewe. Bisi yari yamaze kuzura. Ya bisi itukura irahaguruka yerekeza mu mugi.
P15	Nyina wa Mugisha arabaza ati,  "Ese ya bisi nini y'ubururu iri he?" Umushoferi aramusubiza ati,  "Yarapfuye." Yongeraho ati,  "Turi kuyikanika izaza ejo."
P16	Ibara rya bisi ntacyo ryari ribwiye Mugisha. Nta n'ikibazo yari atewe n'uko bisi yari ntoya. Yari ashimishijwe n'uko iyo bisi yari igiye mu mugi.

images:

illustrations/pages/11446.png
illustrations/pages/11446.png
illustrations/pages/11447.png
illustrations/pages/11448.png
illustrations/pages/11449.png
illustrations/pages/11450.png
illustrations/pages/11451.png
illustrations/pages/11452.png
illustrations/pages/11453.png
illustrations/pages/11454.png
illustrations/pages/11455.png
illustrations/pages/11456.png
illustrations/pages/11457.png
illustrations/pages/11458.png
illustrations/pages/11459.png
illustrations/pages/11460.png
illustrations/pages/11461.png

translations:

Afrikaans (Translation)	Groot Blou Bus	id=20051
ChiTonga (Translation)	Ibbasi Lyangu Lipati Lya Bbulu	id=18635
CiNyanja (Translation)	Basi Ikulu Yobilibila	id=18614
English (Original)	Big Blue Bus	id=12083
English (Adaptation)	Big Blue Bus	id=13607
French (Translation)	Le Grand Bus Bleu	id=13271
IciBemba (Translation)	Saaca  Iikulu Iyabuluu	id=18579
isiXhosa (Translation)	Ibhasi Enkulu Emzuba	id=16549
isiXhosa (Translation)	Ibhasi Enkulu Ezuba	id=17502
isiZulu (Translation)	Ibhasi Enkulu Eluhlaza Okwesibhakabhaka	id=16207
isiZulu (Adaptation)	Ibhasi Elikhulu Eliluhlaza	id=17335
Kiswahili (Translation)	Basi Kubwa La Bluu	id=12428
Luganda (Translation)	Baasi Ennene  Eya Bululu	id=13122
Lunyole (Translation)	Ebbasi  Embala Eya  Bbulu	id=13438
Lunyole (Translation)	Ebbasi Embala Eya Bbulu	id=13608
Ng’aturkana (Translation)	Amotoka Napus Naapolon	id=12730
Oluwanga (Translation)	Omutoka Omukali Kwe Lilesi	id=12934
Portuguese (Translation)	Grande Autocarro Azul	id=16097
Sepedi (Translation)	Pese Ye Kgolo Ye Talalerata	id=17993
Sesotho (South Africa) (Translation)	Bese E E Kgolo E Mmala Wa Botala Ba Lehodimo 	id=20023
Setswana (Translation)	Bese E Kgolo Ya Mmala Wa Botala Jwa Legodimo	id=16588
Setswana (Translation)	Bese E E Kgolo Ya Mmala Wa Botala Jwa Legodimo	id=17644
SiLozi (Translation)	Mbasi Yaka Yamubala Wa Mbilu	id=18562
Tshivenda (Translation)	Bisi Khulwane Dala	id=18286
Xitsonga (Translation)	Bazi Lerikulu Ra Muhlovo Wa Wasi	id=18988
