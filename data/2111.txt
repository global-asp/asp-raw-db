url:	http://africanstorybook.org/reader.php?id=2111&d=0&a=1
id:	2111
title:	Nonkungu Ne Imbulu
author:	Catherine Were
artist:	Wiehan de Jager
lang:	Oluwanga
level:	First words
lic:	Creative Commons: Attribution 3.0
thumb:	http://africanstorybook.org/illustrations/covers/2111.png
desc:	Nonkungu is sent to her rich uncle who lives in another village by her parents. Shes very excited and shes got on a beautiful beaded dress made by her mother. On her way to her uncles village

page_text:

P1	Khale yaliwo omusatsa mulala nomukhasiwe bali nende omwana mulala yenyene,  omukhana,  owelira mbu Nonkungu. Nonkungu yali eshiombo shio mwoyo omulayi. Abebusi be bali nibamuyaanza okhushira muno.
P2	Inyanga ndala abebusi balola mbu bamurume atsie amenye nende khotsanyene owali omuinda welira mbu,  Mtonyama. Nyina Nonkungu yanaba eshibungui shietswani indayi nende omukoye,  nefiuma nende fifungo. Khandi namuimira eshima eshilayi. Mama namuruma okhutsia wa khotsanyene.
P3	Khunjira,  Nonkungu yoola khu mwalo. Nakukhalasia khulwokhusena khu machina kasenungwakho. Injerekha yomwalo,  yanyoola omukhana wundi omuraka nafwalire amatasi.
P4	''Otsiaye?'' omukhana oyo namureeba. ''Enzia okhucheniha khotsa wanje,  Mtonyama'' Nonkungu nakalusia. ''Obulayi. Mtonyama ni khotsa siesi. Khandi siesi endi khuluchendo lwo khutsia okhumuchendera.'' Omukhana oyo naboola. Kho nibalondokhana nibatsia.
P5	Olwa bali nibashiri okhutsia ehale,  omukhana oyo naboola bali,  'Eshibunguyi shishio neshilayi muno,  ne khandi eshiuma shishio shimwekha. Nochama rera ndicherekho." Kho Nonkungu nafwalula eshibunguyi shishie nende eshiuma naheresia omukhana oyo."
P6	Ne omukhana oyo yafwalula amatasi ke niyefwala tsingubo tsia Nonkungu. Nonkungu nalola omushira kwo mukhana oyo. Nonkungu naba nende oburi obunji namanya mbu omukhana oyo khane ni Imbulu.
P7	Nibachendera halala khu fise. "Chama ungalusirie eshibunguyi shianje nende eshiuma," Nonkungu naboola. Imbulu nayo niyiboola iri,  ''Lekha efwalekho okhuula womusala kulia kuli." Niyechesia omusala kwali khwitulo."
P8	Olwaboola womusala okwo kwali,  Nonkungu nabolera Imbulu,  "Chama ungalusirie eshibunguyi shianje nende eshiuma." 'Ndeshera efwalekho busa okhula khu mwalo kulondakho," Imbulu niiboola. Nonkungu yali omuri muno, kho nafuchirira."
P9	Olunyuma nibola khumwalo. Khandi,  Nonkungu nareeba Imbulu,  '' 'Chama ungalusirie eshibunguyi nende eshiuma." 'Ndeshera efwalekho busa okhula akhatsu khalia,  wabakhasi balia bekhale," Imbulu niyiboola. Kho nibatsiririra no luchendo okhula wabakhasi bali nibeekhale.
P10	Nolwaboola khukhatsu akho,  nabolera abakhasi abo ari,  "'Lolakho omukhana wufwalire amatasi uno,  yanonderekho busa eshitere eshilamba. Ndikomba abweho'." Nonkungu yalola tsisoni tsinyinji niyerukha niyekhupa munzu niyefisa.
P11	Imbulu niyitsia munzu wa khotsa Mtonyama niyiboola iri, '' 'Nisie omwiwa wo,  Nonkungu. Abebusi banje bandumire mbu nditse emenye ninawe'.''   Mtonyama namwinjisia omukhana oyo. Ye nende abeinzuye bamusangalira Imbulu. Ne Nonkungu,  owali bubi nakona mushitwoli ne nakabana nende tsimbwa efiakhulia.
P12	Mushiteere,  Nonkungu yatsitsanga mundalo okhwifisa mumatumwa,  niyemba endi,  "Oh! Eshibeera,  eshibeera. Ndarumwa nende papa nende mama okhumenya nende khotsa Mtonyama. Khunjira nembukana nende Imbulu,  niyibukula eshibunguyi nende eshiuma. Oh! Eshibeera,  eshibeera."
P13	Inyanga ndala,  mulala khu basiani aba Mtonyama yali nachendanga mundalo nahulira olwimbo olucheni olulayi. Shiyamanya wolwimbo lwaruliranga tawe,  ne olwayoola ingo,  nabolela Mtonyama amakhuwa ako. Bwangu obo,  Mtonyama naruliramo natsia mundalo omo. Naulira olwimbo olwo,  nakhaaba okhula namunyola Nonkungu.
P14	Nonkungu namuboolera eshiekholekha. Shinga Imbulu yabukula tsingubo tsie tsindayi ne niimufwala amatasi ke. Mtonyama namubukula namuyira ingowe,  namufisa munzu. Mtonyama yamanya eshiayali natsia okhukhola okhutira Imbulu.
P15	Mtonyama yali niaulira mbu omushira kwe Imbulu shikunyala okhubura khu mabeere nikulakhomberekho tawe. Kho naboolera abandu be okhuyaba litikho lirambi nende okhutsukhamo amabeere amalulu. Kho nalanga abakhaana boosi abolukongo olo khubuyingani bwo khuruma.
P16	Omukhana wali nafwalire eshibunguyi nende eshiuma fia Nonkungu yali nende oburi. Shiyenya okhuruuma litikho elio tawe. Yamanya mbu omushira kwe kulaba nende obulokho bwa mabeere. Kho natsia munzu,  ne naboa omushira khumubirikwe obutinyu.   Mana natsia mubwikhalo bwe,  wabandi bali.
P17	Buli mulala khubakhana abo yaruma litikho elio. Inyuma wabo efise fie Imbulu fiola. Yatema okhuruka hekulu welitikho ne omushira kwe kwabololokha,  nikumukhwesa nakalukha hasi,  hasi,  hasi mu mabeere amalulu.
P18	Shinga Imbulu yapalapala mumabeere amalulu,  abasatsa abo nibabuka litikho elo nomuyeshe,  nibaiyabiramo. Ne okho nikhwo khwali okhumalilikha khwe Imbulu. Ne Nonkungu yamenya nende khotsanyene nobusangali,  efise efinji muno muno.   Aho niho okhumalilikha khwolukano luno.

images:

illustrations/pages/1179.png
illustrations/pages/1180.png
illustrations/pages/1192.png
illustrations/pages/1179.png
illustrations/pages/1193.png
illustrations/pages/1181.png
illustrations/pages/1884.png
illustrations/pages/1182.png
illustrations/pages/1191.png
illustrations/pages/1195.png
illustrations/pages/1183.png
illustrations/pages/1184.png
illustrations/pages/1185.png
illustrations/pages/1883.png
illustrations/pages/1186.png
illustrations/pages/1187.png
illustrations/pages/1188.png
illustrations/pages/1189.png
illustrations/pages/1190.png

translations:

Afrikaans (Translation)	Nonkungu en Die Imbulu	id=11532
ChiTonga (Translation)	Nonkungu Alimwi Anabulwe	id=18655
CiNyanja (Translation)	Nonkungu Na Mbulu	id=18673
Ekegusii (Translation)	Nokungu N’Eimbulu	id=2097
Ekegusii (Translation)	Nonkungu N’Embulu	id=2623
English (Original)	Nonkungu and the Imbulu	id=1877
French (Translation)	Nonkungu Et L'imbulu	id=12674
IciBemba (Translation)	Nonkungu Neembulu	id=18678
isiXhosa (Translation)	Unonkungu Nembulu	id=2114
isiXhosa (Translation)	Unonkungu Nembulu	id=2702
isiZulu (Translation)	Unonkungu Kanye Nembulu	id=2098
isiZulu (Translation)	Unonkungu Kanye Nembulu	id=16748
Kikamba (Translation)	Nokũngũ Na Yalyũka	id=2100
Kikamba (Translation)	Nokũngũ Na Yalyũka	id=2633
Kiswahili (Translation)	Nonkungu Na Imbulu	id=2101
Kiswahili (Translation)	Nonkungu Na Imbulu	id=2634
Luganda (Translation)	Nakkungu Nakintu N’Ekikule Kule	id=2110
Luganda (Translation)	Nakkungu N’Ekikulekule	id=2652
Lugbarati (Translation)	Nonkungu Pi Androo Be	id=2103
Lumasaaba (Translation)	Nakhungu Ni Imburu	id=2655
Lunyole (Translation)	Nakungu N’Embulu	id=2121
Lunyole (Translation)	Nakungu N’Embulu	id=2654
Maa (Translation)	Nonkungu O Imbulu	id=2650
Oluwanga (Translation)	Nonkungu Ne Imbulu	id=2653
Oluwanga (Adaptation)	Nashimuli Nende Okunani	id=19594
Sepedi (Translation)	Nonkungu Le Imbulu	id=18156
Sesotho (Lesotho) (Translation)	Ts'epang Le Katse Ea Lehata	id=2158
Sesotho (Lesotho) (Translation)	Nonkungu Le Imbulu	id=2705
Sesotho (South Africa) (Translation)	Neo Le Lempetje	id=20047
Setswana (Translation)	Neo Le Lelobu	id=17663
SiLozi (Translation)	Nonkungu Ni Hopani	id=18745
Tshivenda (Translation)	Nonkungu Na Mbulu	id=18192
Xitsonga (Translation)	Nonkungu Na Imbulu	id=18869
