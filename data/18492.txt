url:	http://africanstorybook.org/reader.php?id=18492&d=0&a=1
id:	18492
title:	Ɔhen Kayanja Na Ne Babasia
author:	Kwesi Biney (OLE Ghana)
artist:	Natalie Propa
lang:	Fante
level:	Longer paragraphs
lic:	Creative Commons: Attribution 3.0
thumb:	http://africanstorybook.org/illustrations/covers/18492.png
desc:	Awerɛhow ɔdɔ asɛm bi a ɔfa basiaba bi a odzi n’akoma ekyir

page_text:

P1	Mber tsentsen bi a abɛsen kɔ no,  ɔhen bi tsenaa ase a wɔfrɛ no Kayanja. Ɔnye ɔhembaa na hɔn ba basia ɔhempɔmaa Apenyo tsenaa ahemfie hɔ. Ɔhempɔmaa no ho yɛ fɛw dodow ma banyin biara pɛɛ dɛ ɔwar no. Naaso ɔhen Kayanja regye ne babaa ne tsir sika kɛ se dodow.
P2	Wɔ ɔhen Kayanja ne ahemfie ne nkyɛn hɔ no,  ɔhen bi a wɔfrɛ no Aludah Kɛse tse hɔ. Wɔfrɛ no "Kɛse" osiandɛ hɔn a wɔtsetse no brɔn no do nyinara tsie n'asɛm. Ɔyɛ yerɛyerɛw tsia obiara a onntsie n'asɛm! Etsirdii yarba ekum ɔhen Aludah ne yer ndansa yi ara,  ntsi ɔrohwehwɛ yer fofor.
P3	Dɛm ntsi ɔhen akɔdaa kɛse yi kɔr ɔhen Kayanja hɔ dɛ orukotua sika a ɔfata ɔhempɔmaa no. Aber a hɔn beenu no ridzi bo no,  ahemfie hɔ afonabaa no tsee hɔn nkɔmbɔdɔi no. Afonabaa Kakembo nna ɔbɛn ɔhemɔmaa Apenyo papaapaɛ.
P4	Ɔhen Aluda penn do dɛ ɔdze n'ahonya no mu fa bɛma ɔhen Kayanja,  ɔnye "pin" a no so ka tsir sika no ho. Wɔyɛɛ ɔhen Aludah na ɔhempomaa Apenyo hɔn ayefor ho ahoboaboaa no nsumaa mu. Ɔhen no nyim dɛ ne babaa no n'enyi nnkɛgye nsusui no ho.
P5	Aka dapɛn kor ma Ahenwar no eedu no,  afonabaa Kakembo pinkyɛɛn Apenyo. Kakembo kaa kyerɛ Apenyo dɛ,  "Mo dɔfo ɔhempɔmaa,  w'egya ahyehyɛ ɔwo na ɔhen Aludah hom ayeforhyia dapɛn kor ntamu."
P6	Asɛm no bɔɔ ɔhempɔmaa hu,  na ahyɛse no nna onnhu dɔa ɔsɛ no dɛ ɔyɛ. Afei ɔdwenee dɛ,  "Monnkɔwar ɔhen Aludah,  dɛm ɔhen akɔdaa yi. Ɔnnkɛba do! Ɔwɔ dɛ moho yɛ har kohu Trevor na muhu dza ɔbɛyɛ ana mber apa ho." Trevor nye ɔhempɔmaa Apenyo no nwewe.
P7	Dɛm anafua no ɔyɛɛ nwaa fii ahemfie hɔ guanee. Sɛ n'egya hu beebi a ɔrok a nobo bofuw papaapa. Ɔdze mbirika faa pɔw kusuu,  mbepɔw na ndua mu kesii dɛ odur ne Trevor nkyɛn. Odur ne fie,  no nna ɔaberɛ,  ɔkɔm na nsukɔm so dze no.
P8	Trevor bisaa no dɛ,  "Mo dɔfo dɛn ntsi na ɔwo nko etu mbirika tsentsenntsen a ɔtse dɛm anafua yi?" Ɔsaw nsu maa no dɛ ɔnnom na ogyaa no ma ɔgyee n'ahom. Trevor enntum anntsena famu kesii dɛ ɔrotweɔn ma Apenyo akasa ana.
P9	Trevor bisaa dɛ,  "Modɔfo ebɛn asɛm a?" Apenyo guu ahom kɛse na ɔdze awerɛhow kaa dɛ,  "Me papa pɛ dɛ ɔwar me ma ɔhen Aludah Kɛse no. Naaso munnkotum awar dɛm papa huhuuhu yi. Trevor,  mepɛ dɛ mowar wo sɛ eyɛ ohianyi mpo a. Mayɛ krado dɛ mubohu amandze. Modɔ wo."
P10	Trevor dze su kaa dɛ,  "Na ɔhempɔmaa minnyi sika a medze botua wo tsir bo no,  woara nyim dɛ meyɛ ohianyi."  Apenyo buaa dɛ,  "Minyim naaso ɔwo nkotsee na mobotum awar wo." Ɔdwendwenn kakra na ɔkaa dɛ,  "Ma yɛnkɔ Kategga papa no a ɔka hɔmba no hɔ na ontwa hɛn nkɔ esuegya no ho. Kwan a yɛbɛfa do eguan a m'egya nnkohu hɛn bio."
P11	Wɔ ahemfie hɔ no,  ɔhen Kayanja hun dɛ ɔhempɔmaa Apenyo ayew efi hɔ ntsi ɔsomaa no nkowaa no dɛ wonkɔ hwehwɛ ekuraase hɔ beebiara. Ɔhen n'aweɔmfo no,  nsodaafo nna dɔm nkaa no nyinara hwehwɛɛ naaso woennhu ɔhempomaa Apenyo. Wɔsanee kɔr ɔhen no hɔ kɛkaa kyerɛɛ no dɛ wonnhu beebi a Apenyo wɔ. Ɔhen Kayanja hyɛɛ dɛ,  "Nna ɔno hom nkɔ haban mu nkɔhwehwɛ." No bo fuwii.
P12	Ber a ɔhempomaa Apenyo na Trevor dze ɔhardo rokɔ esuegya no sum hyɛɛ ase wɔ wimu. Nna ehum kɛse bi reba.
P13	Kategga roto ne hemba no sekyɛ nna awarfo yi twee bɛnn no. Trevor kaa kyerɛɛ Kategga dɛ ɔnkwan hɔn ntwa esutsen no. Kategga ammpen do,  na ne nkyirɛmu nye dɛ ehum kɛse bi robotu na ɔyɛ mbusu papanara.
P14	Trevor wɔɔw do ara na ɔkyerɛɛ siantsir a ɔwɔ dɛ wotwa esutsen no. Ɔdze ne nsa hyɛɛ no kotoku mu tɔɔ na oyii serba dɛ ɔdzerema Kategga. Aber a Kategga tsee hɔn asɛm na ohun serba fɛɛfɛw no,  hɔn asɛm yɛɛ no mbɔbr. Ɔpenn do dɛ ɔbɔkwan hɔn etwa esutsen no ɔmmfa ho ma wimu ayɛ.
P15	Ehum dzendzen bɔɔ hɛmba ma Kategga enntum annyɛ ho hwee. Ɔhen Kayanja tseaa mu dɛ,  "Apenyo,  mepa wo kyɛw san bra! Medze akyɛ wo na mennkɛtsea ɔwo anaa Trevor." Kategga piaa hɛmba no kɔr esuegya na ɔkaa kyerɛɛ hɔn dɛ wɔmfow. Ɔfaa ne tabon na ɔhyɛɛ ase kwanee. Aber a ɔhen Kayanja na ɔhen Aludah dur esuegya no,  wohun nyimpa baasa no wɔ hɛmba no mu. Wohun dɛ adɔfo beenu eguan.
P16	Mbom nna apa ho. Hɛmba no pemm biribi ma obutuwii ma nyimppa basaa no koguu nsu no mu. Ofitsi dɛm da no obiara a ɔwɔ ɔhen Kayanja n'aheman no mu tum waree obiara dɛ ɔyɛ ɔdzefo anaa ohianyi.

images:

illustrations/pages/10069.png
illustrations/pages/10074.png
illustrations/pages/10063.png
illustrations/pages/10064.png
illustrations/pages/10065.png
illustrations/pages/10066.png
illustrations/pages/10067.png
illustrations/pages/10069.png
illustrations/pages/10070.png
illustrations/pages/10071.png
illustrations/pages/10072.png
illustrations/pages/10211.png
illustrations/pages/10075.png
illustrations/pages/10076.png
illustrations/pages/10077.png
illustrations/pages/10078.png
illustrations/pages/10079.png

translations:

Afrikaans (Translation)	Koning Kaja en Sy Dogter	id=20076
Akuapem Twi (Translation)	Ɔhempɔn Kayanja Ne Ne Babea	id=18462
Asante Twi (Translation)	Ɔhene Kayanja Ne Ne Babaa	id=18222
ChiTonga (Translation)	Mwami Kayanja Amwanaakwe Musimbi	id=18652
CiNyanja (Translation)	Mfumu Kayanja Namwana Wake Musikana	id=18670
Dagaare (Translation)	Naa Kayanja Ne O  Pɔgeyaa	id=17774
Dagbani/Dagbanli (Translation)	Naa Kayanja Mini O Bipuɣiŋga	id=18161
Dangme (Translation)	Matsɛ Kayanja Kɛ E Bi Yo Ɔ	id=18341
Dhopadhola (Translation)	Kere Kodi Nyare	id=18750
English (Original)	King Kayanja And His Daughter	id=10210
Ewe (Translation)	Fia Kayanja Kple Via Nyɔnuvi	id=18172
French (Translation)	Le Roi Kayanja Et Sa Fille	id=12664
Ga (Translation)	Maŋtsɛ Okaija Kɛ Ebiyoo Lɛ	id=18336
Gonja (Translation)	Ewura Kayanja Nε Mobe Ebichesobi	id=18214
IciBemba (Translation)	Imfumu Kayanja Noomwana Waiko Umwanakashi	id=18675
isiNdebele (Translation)	Ikosi Umjekejeke Nendodakazi Yakhe	id=13054
isiXhosa (Translation)	Ikumkani Ukayanja Nentwazana Yakhe	id=17574
isiZulu (Translation)	Inkosi Undabenhle Nendodakazi Yayo	id=16472
Kasem (Translation)	Pɛ Kayanja De O Bukɔ	id=18228
Kiswahili (Translation)	Binti Wa Mflame Kayanja	id=12899
Mampruli (Translation)	Naaba Kayangya Ni U Bipuŋŋa	id=19353
Ng’aturkana (Translation)	Ekapolon Kayanja Ka Nakookeng	id=12922
Nzema (Translation)	Belemgbunli Kayanja Nee Ɔra Raalɛ Ne	id=18422
Oluwanga (Translation)	Omukhana Wo Omwami Kayanja	id=12954
Portuguese (Translation)	O Rei Kayanja E a Súa Filla	id=13644
Portuguese (Translation)	O Rei Kayanja E a Sua Filha	id=16719
Sepedi (Translation)	Kgoši Kayanja Le Morwedi Wa Gagwe	id=18163
Sesotho (South Africa) (Translation)	Morena Kadi Le Moradi Wa Hae	id=20035
Setswana (Translation)	Kgosi Mothupi Le Morwadiagwe	id=14957
SiLozi (Translation)	Mulena Kayanja Ni Mwana Wa Hae Wa Musizani	id=18741
Talen (Translation)	Na'ab Kayanja Ne O Puawoo	id=20196
Tshivenda (Translation)	Thovhele Kayanja Na Ṅwananyana Wawe	id=18277
Xitsonga (Translation)	Hosinkulu Kayanja Na Nhwanyana Wa Yena	id=18872
