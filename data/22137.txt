url:	http://africanstorybook.org/reader.php?id=22137&d=0&a=1
id:	22137
title:	Nkuba na Mirabyo
author:	Aloysie Uwizeyemariya
artist:	Jesse Breytenbach
lang:	Kinyarwanda
level:	First paragraphs
lic:	Creative Commons: Attribution 4.0
thumb:	http://africanstorybook.org/illustrations/covers/22137.png
desc:	Nkuba numuhungu we Mirabyo babanaga nabantu ku isi. Bitewe nuko Mirabyo yarangwaga nimyitwarire mibi yo kwangiza

page_text:

P1	Kera Nkuba na Mirabyo babanaga n'abantu ku isi.
P2	Nkuba yari nyina wa Mirabyo.
P3	Mirabyo yagiraga umujinya bityo agakunda gutongana.
P4	Iyo Mirabyo yarakaraga, yazengurukaga ahantu hose atwika inzu ari nako agusha ibiti. Yagiraga urusaku ruteye ubwoba ati: "Pya-la-la-la, pya-lala-la!" Yangizaga imyaka mu mirima ndetse rimwe na rimwe akica n'abantu.
P5	Igihe cyose Mirabyo agize iyo myitwarire, nyina yamuhamagaraga mu ijwi ryasa cyane agira ati: "Bumrambo- la-la-la, la-bum!" Yabaga ari kumubuza gukomeza kwangiza.
P6	Nyamara Mirabyo we ntiyabaga yitaye ku byo nyina amubwira. Ahubwo yakomezaga guteza abantu ibibazo igihe cyose yabaga afite umujinya.
P7	Byageze aho abantu bajya kumuregera umwami.
P8	Umwami ngo abyumve, ategeka ko Nkuba n'umuhungu we Mirabyo birukanwa  mu mudugudu bari batuyemo. Umwami yarabaciye abategeka kujya gutura kure y'ingo z'abantu.
P9	Ibyo ntacyo byamaze cyane. N'ubundi iyo Mirabyo yarakaraga ntibyamubuzaga gutwika amashyamba ati: "Pya-la-la-la, pya-la-la-la!" Ndetse hari n'ubwo ibibatsi by'umuriro byakwirakwiraga mu mirima y'abantu bikayitwika.
P10	Bidateye kabiri, abantu basubira kuregera umwami.
P11	Noneho, umwami ategeka Mirabyo na Nkuba kutazongera kuba ku isi ukundi. Abohereza mu kirere aho batagira ibyo bangiza.
P12	Guhera ubwo, n'ubundi iyo Mirabyo arakaye ntibimubuza gutwika no gusenya, akubita ngo: "Pya la-la-la, pya-la-la-la!" Kandi turacyumva na nyina Nkuba amwiyama ati: "Bumrambo-la-la-la, la-bum!"

images:

illustrations/pages/19056.png
illustrations/pages/19042.png
illustrations/pages/19044.png
illustrations/pages/19046.png
illustrations/pages/19047.png
illustrations/pages/19048.png
illustrations/pages/19050.png
illustrations/pages/19051.png
illustrations/pages/19052.png
illustrations/pages/19053.png
illustrations/pages/19054.png
illustrations/pages/19055.png
illustrations/pages/19056.png

translations:

Ateso (Translation)	Eiresi Keda Okokuke	id=21042
Dhopadhola (Original)	Mor Koth Kodi Lith Koth	id=19073
English (Translation)	Thunder And Lightning	id=19074
English (Adaptation)	Thunder And Her Son	id=20889
Kiswahili (Translation)	Ngurumo na Radi	id=19092
Kiswahili (Translation)	Ngurumo na mwanawe Radi	id=21141
Ng’aturkana (Translation)	Agirokin Ka Lokookeng	id=21128
Tigrigna (Translation)	ነጎዳ ምስ ወዳ 	id=21172
