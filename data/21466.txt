url:	http://africanstorybook.org/reader.php?id=21466&d=0&a=1
id:	21466
title:	Letsatsi La Abike
author:	Matilda Dube
artist:	Catherine Groenewald
lang:	Sesotho (South Africa)
level:	Read aloud
lic:	Creative Commons: Attribution 4.0
thumb:	http://africanstorybook.org/illustrations/covers/21466.png
desc:	Ena ke pale ya mmetshe e fetotsweng mme e sekaseka phetapheto

page_text:

P1	Abike o paqame hodima mmate. Mme wa Abike o mmolella e nngwe ya dipale tsa hae tseo a di ratang.

Pale e bua ka basadi ba motse wa bona, ba tsejwang hole le haufi ka mosebetsi wa bona wa matsoho o motle.

Mpho ya Abike e ntle ho feta ke mmate ena ya ho robala ya mebala e kganyang eo nkgono a mo etseditseng ha a qeta dilemo tse 10.
P2	Ha Abike a tsoha, mmae o nka mmate hore a o phuthe mme a o behe. "Butle Mme! A re shebe mebala le meralo e metle ena mmoho!" Abike o a qeka.

Abike o bala mebala ya mela, ho tloha hodimo ho ya tlase. "Pinki, pinki, tala, tala, bolou, bolou, pinki, pinki, tala, tala."

O bona moo ditema di fetohang teng?
P3	Abike o phutholla mmate ho tloha hukung e nngwe ho ya ho e nngwe, ho bontsha meralo yohle. Bongata ba meralo ke dikgutlo-nne, ha tse mmalwa dipakeng e le dikwere.

"Ke tseba tsela e phakisang ya ho bala hore meralo ena kaofela e me kae. Ha o bale moralo ka mong empa lenane moleng ka mong! Na nka o bontsha Mme?" Abike o a botsa.

Na o a tseba hore Abike o bala meralo jwang? O fumana e me kae ha e kopane?
P4	Abike o na le mmate o mong o monyenyane o bosehla le botala oo a dulang hodima ona ka ntle mobung o majwe.

Mmate ona, jwaloka ha o bona, o na le dikgutlo-nne feela, ha o na dikwere. Na ekaba Abike o kwahetse dikgutlo-nne tse kae ka mmele wa hae? Na di ka ba kae tse sa kwahelwang?

Na o ka sebedisa tsela ya Abike ya kapele ya ho bala hore mmate o na le dikgutlo-nne tse kae ha di kopane kaofela?
P5	Ka tsatsi le leng hoseng Abike o tjhakela nkgono wa hae. Sedibeng o bona basadi ba bararo ba kga metsi. Ba rwala dinkgo tse kgolo dihlohong tsa bona.

O a ipotsa hore ekaba nkgo ka nngwe e tshetse dilitara tse kae tsa metsi. O nahana eng?
P6	Hoba a tsamaye ha leletsana, Abike o fihla ntlong ya nkgono wa hae. "O fihlile hantle Abike!” Ka nako e nepaneng le ho bona nkgo e ntjha eo ke e pentileng. O e bona jwang?"

"Ke rata mebala Nkgono! Empa meralo e batla e tshosa, e tshwana le meno a maholo a mutsu!"

Na le wena moralo o nkgong mona o ho hopotsa meno a maholo, a mutsu?

O tla e kopitsa jwang?
P7	Tseleng e kgutlelang hae, Abike a ikutlwa a kgathetse. Kahoo a dula fatshe ho phomola tlasa moriti wa sefate.

Abike a tadima mahlaku a tantshang makaleng a sefate ka hodimo. Ho ne ho e na le meralo ya lesedi le meriti hohle haufi le yena. E se kgale a tshwarwa ke boroko bo boholo.
P8	Empa ha a tsoha, Abike a ikutlwa a tshohile. O ne a hlolohetswe hae, ho ba le mmae, a phomotse hodima mmate wa hae o motle. 

Ka ona motsotso oo nonyana e nyenyane e bolou ya dula sefateng. "Dumela Abike!" ka molodi. "O lahlehile? Ntshale morao! Ke tla o thusa ho fumana tsela ya hao!"

"Nonyana e buang e tsebang lebitso laka! Ka nnete e tla nthusa ho fihla hae!" Ke yena eo.
P9	Abike a sala nonyana morao. Dintho di tsamaile hantle ho fihlela moo tsela e arohanang teng; tselana e nngwe e ya letsohong le letshehadi ha e nngwe e ya letsohong le letona. Jwale Abike a tshoha. O tshwanetse ho nka tselana efe?

A sheba hodimo. Na ho ka etsahala? Nonyana e nkile sekotwana sa mmate wa hae molomong wa yona!

Ya fofa-fofela ka tselaneng ya tsoho le letona ho bontsha Abike tsela. Yaba e tlohela sekotwana sa mmate ho wela fatshe mme ya fofa ya ikela.
P10	Abike a sala tselana e neng e theosa le leralla morao.

Ho sa le jwalo a utlwa setsheho le pina e hodimo ya basadi ba motse wa habo. Ke bao moo, le mmae o teng hara bona, ba a tantsha ebile ba a bonya, kaofela ba thabile hore qetellong Abike o fihlile hae.
P11	Mme wa Abike a mo alla mmate wa hae hore a dule hodima ona mme a mo fa sekotlolwana sa dinawa tse futhumetseng hore a je.

Abike a qala ho bala dikwere kaofela e le ha a batla ho etsa bonnete hore di teng kaofela. Ha a ntse a bala a hlokomela sekotwana sa mmate se ileng sa ntshuwa mme sa boela sa kgutlisetswa.

Ka hoo o ne a sa lore! Nonyana e nyenyane e bolou, e buang e ne e le teng ka nnete!

images:

illustrations/pages/6007.png
illustrations/pages/25359.png
illustrations/pages/25360.png
illustrations/pages/25361.png
illustrations/pages/25362.png
illustrations/pages/25363.png
illustrations/pages/25364.png
illustrations/pages/25365.png
illustrations/pages/25366.png
illustrations/pages/25367.png
illustrations/pages/25368.png
illustrations/pages/25369.png

translations:

English (Original)	Akai's Special Mat	id=6008
English (Adaptation)	Abike's Day 	id=21453
French (Translation)	La Natte Spéciale D’Akai	id=9301
French (Translation)	Akai Et Sa Natte Spéciale	id=10137
Fulfulde (Translation)	Daago Nyeenyungo  Ngo Rakiya	id=10013
Hausa (Translation)	Tabarmar Ta Masumman Ta Akai	id=9978
isiNdebele (Translation)	Ilanga Lika Abike	id=21461
isiZulu (Translation)	Usuku Luka Aphiwe	id=21458
Kanuri (Translation)	Buji Masamanne Nanaye	id=10040
Kiswahili (Translation)	Mkeka Wa Akai	id=7860
Lámnsoʼ (Translation)	Ghám Akai Ye Tayíné	id=15057
Luganda (Translation)	Omukeeka Gwa Nakaayi Ogwenjawulo	id=8273
Lugbarati (Official) (Translation)	Atako Vɨ́lé Àfa Gèrì E'daápɨ Rɨ̀	id=8781
Lumasaaba (Translation)	Lusamba Lwa Kakayi Lwaburaawa	id=8272
Lunyole (Translation)	Omukeeka Gwa Akai Omutoongole	id=8396
Maa (Translation)	Esos E Naserian	id=7858
Ng’aturkana (Translation)	Akapet Nabekot Na Akai	id=7038
Oluwanga (Translation)	Liyambo Lia Akai	id=8271
Portuguese (Translation)	O Tapete Especial De Akai	id=16096
Sepedi (Translation)	Mmetse Wa Akai Wa Bohlokwa	id=7493
Sepedi (Translation)	Moseme O Itsheng Wa Akai	id=10697
Setswana (Translation)	Moseme Wa Ga Akai  O O Kgethegileng	id=7772
Siswati (Translation)	Imadi Yathembi Lebalulekile	id=13073
Siswati (Translation)	Lilanga La-Abike	id=21455
Zarma (Translation)	Akay Tangaraa Kaŋ Ga Maamaacandi	id=10104
