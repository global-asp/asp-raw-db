url:	https://africanstorybook.org/reader.php?id=33518&d=0&a=1
id:	33518
title:	Ditshwene tse ileng tsa hasahana
author:	Maria Vaz
artist:	Benjamin Mitchley
lang:	Sesotho (South Africa)
level:	First paragraphs
lic:	Creative Commons: Attribution 4.0
thumb:	http://africanstorybook.org/illustrations/covers/33518.png
desc:	Batho ba neng ba phela mmoho ba ile ba falla ho ya dula dithabeng. Dithabeng moo ba ne ba phela ka ho ja ditholwana le dimela

page_text:

P1	Batho ba motsaneng wa dirontabole ba ne ba se ba phela ba tshohile, mme ba hloname hobane ba ne ba tshoswa ke diphoofolo tse neng di ba hlorisa.
P2	Diphoofolo di ne di ja dijalo tsa bona tsohle, di bile di ba nkela le bana ba bona. Ho ne ho se ho le kotsi ho dula motsaneng ona. Empa batho ba ne ba tla ya kae?
P3	Le leng la malapa la tla le leano. Lapa lena la elellwa hore ho bonolo ho fumana dijo hodimo mane marallaneng. La nka qeto ya ho ya dula teng ho balehela diphoofolo tsena tse neng di ba hlorisa.
P4	Marallaneng moo, dihlahlana di ne di mela pakeng tsa mafika matswapong. Difate le tsona di ne di mela. Batswadi ba ne ba tshwara bommutla ha bana ba ne tjhea dinonyana hore ba tle ba fumane nama.
P5	Malapa a mang a hlokomela hore lelapa lena le ne le phela ha monate. "Bophelo bo monate hodimo mane marallaneng," ho bolela e mong wa banna ba motsaneng wa dirontaboleng.
P6	Kamora nakwana, malapa a mang a fihla marallaneng ho tla qala bophelo moo. Lelapa le leng le le leng la iphumanela lehaha leo e tla ba ntlo ya lona. A ne a ikutlwa a futhumetse hape a bolokehile ka mahaheng.
P7	Kamora nakwana, bana ba ne ba se ba kgona ho hlwella difate jwaloka ditshwene ho ya kga ditholwana.
P8	Dintho di ile tsa nna tsa fetoha butle, butle. Bana ba ne ba se ba sa bue jwaloka pele. Batswadi ba hlokomela hore dinko tsa bona di ntse di eba kgolo, mme ba ne ba se ba hlaha boya mebeleng ya bona.
P9	Ha ba ne ba shebana, ba ne ba elellwa hore meno a bona a ne a se a le malelele, mme ba qala ho tsamaya ka matsoho le maoto jwaloka ditshwene.
P10	Ba fetoha ya eba dibupuwa tse ntjha tse neng di qala ho bonwa sebakeng seo. Sebupuwa sena ke seo batho ba  ileng ba se bitsa tshwene.
P11	Ha nako e ntse e ya, ba ne ba se ba phela ka thabo. Ba tlohela ho tsoma mebutla, ba ja dikokonyana tse mobung.
P12	Ba lebala puo, ba hlobola diaparo hobane ba ne ba se ba metse boya bo botsho bo neng bo kwahetseng mebele ya bona. Ba fetoha ya eba ditshwene tse felletseng.
P13	Di ne di ntse di hopola hore e ne e le batho. Di ne di rata ho shebana dinko tsa tsona tse kgolo mme di tshehane.
P14	Empa di ne di hloile setsheho, mme di tlolatlola ke kgalefo ha tse ding di tsheha. Ditshwene di ne di se di sa rate ho phela mmoho ka lebaka la ho tshehana le kgalefo e neng e rena hara tsona. Lelapa ka leng la tsamaya la ya ipatlela bodulo bo botjha.
P15	Ke kahoo ho fihlela kajeno, ditshwene di phela ka dihlotshwana tse nyenyane e seng jwaloka setjhaba se seholo sa ha tshwene.

images:

illustrations/pages/1160.png
illustrations/pages/1161.png
illustrations/pages/1162.png
illustrations/pages/1163.png
illustrations/pages/1164.png
illustrations/pages/1165.png
illustrations/pages/1166.png
illustrations/pages/1160.png
illustrations/pages/1167.png
illustrations/pages/1169.png
illustrations/pages/1175.png
illustrations/pages/1168.png
illustrations/pages/1170.png
illustrations/pages/1171.png
illustrations/pages/1173.png

translations:

English (Original)	The baboons that went this way and that	id=2605
English (Adaptation)	The baboons that went this way and that	id=2609
English (Adaptation)	They Became Baboons	id=19986
isiZulu (Translation)	Izimfene ezaziya le na le	id=2853
Kiswahili (Translation)	Nyani walioenda huku na huko	id=2987
Lumasaaba (Translation)	Tsingukye Tsitsakyeendaana Eyi Ni Neeyi	id=2990
Lunyole (Translation)	Enguge Ejerwenga Eno Ni Neera	id=2852
Lunyole (Adaptation)	Enguge Ejerwenga Eno Ni Neera	id=16593
Sepedi (Translation)	Ditšhwene tšeo di be go di e ya kua le kua	id=2988
Sesotho (Lesotho) (Translation)	Litsoene Tseneng Li Tsamaea Ka Tsela Ena Le Ena	id=2989
