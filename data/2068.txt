url:	http://africanstorybook.org/reader.php?id=2068&d=0&a=1
id:	2068
title:	Kitumi Kya Anansi Kwithiwa Na Maau Matheke Nyanya
author:	Stephen Musyoka
artist:	Wiehan de Jager
lang:	Kikamba
level:	Longer paragraphs
lic:	Creative Commons: Attribution 3.0
thumb:	http://africanstorybook.org/illustrations/covers/2068.png
desc:	Anansi the Spider loves eating

page_text:

P1	Ivinda ya tene,  tene vyu,  vee mbuavui weetawa Anansi. Kiveti kya Anansi kyai muui museo. Ateo kila ivinda,  Anansi niwendaa weuni kusamasama liu ula andu utuini mayauaa vamwe na misyi yoo.
P2	Muthenya umwe avitila kwa Mbaluku. Kavaluku ai munyanyae. "Ve mboka mbisuni" Anansi aneena ewite muyo. Anansi "syinamba kuvya" kavaluku amutavya,  "ateo nisyuvya mituki,  eteela tuye vamwe." "Nindonya kwendeew'a ateo nina syindu ngwika," Anansi asya na mituki. Ukethia etelile ethiwa aneewa wia eke ni kavaluku.
P3	"Ninisi" Anansi aweta. "Ningwaka ulwalui. "Ningwovea ulwalui umwe kuuni kwakwa na ungi mbisuni yake,  liu wavya kusya ulwalui umwe na ninguka nzembete!" Mbaluku oona uu ni useo na awika."
P4	"Ningwiw'a mboso syunyunga," Anansi aneena atembeete. "Mboso syina muyo,  syi mbisuni syuvya." Uka tuye mboso situ",  makuli mamutavya."syangiie kuvya.." "Nindonya kwendeew'a Tata nguli," Anansi asya. Na ingi asya ni ukuseuvya ulwalui na oveye umwe kuuni na uungi wovewe mbisuni nene ya mboso. Tata Nguli niwoonie kana uu wai useo na awika."
P5	"Niwa makwasi mainyunga" Anansi aneena ena muyo atembeete. "Makwasi na uki wa nzuki,  ningwisilya. "Anansi",  munyanyae kithangaite amwita. "Mbisu yakwa yusuite makwasi na uki wa nzuki! Uka tuisanie" "Nonendeewe" Anansi na ingi asya nukuseuvya ulwalui na umwe wovewe kuuni kwake na muthia ungi wovew'e mbisuni ya makwasi. Munyanyae kithangaiti oona uu ni useo na eeka w'o."
P6	Ivinda ila Anansi wavikie usini aina ulwalui wovewe mau make nyanya. "Uu ni undu u useo" Anansi aiya ena muyo. "Ndyisi ni mbisu yau ikuvya mbee. O saa isu Anansi eewa ulwalui umwe wakitwa. "Oo",  Anansi atumua,  "Usu ni ulwalui ula wovewe mbisuni ya mboka sya mbaluku.
P7	Ew'a ulwalui ungi. Na ungi. Anansi akuswa kundu kutatu ivinda yimwe. "Auaa" Anansi atumua ila wewie ulwalui wa kana wakuswa. Osaa isu eewa ulwalui wa kataano wakuswa. Na wathanthatu. Na wa muonza. Anansi akuswa ngali ii na iya,  kila umwe aikusya. Maau make makuswaa nginya mathekeva na mathekeva.
P8	Anansi avingilita alika kiwuni. Ila molwalui oonthe matwaiswe ni kiwu,  asyoka yingi akwiwa woo ngukani. "Ai,  ai,  ai,  ai",  Anansi,  avevuuka, "Nikwatya uu ndwii undu useo,  ona vanini " Kuvikia umunthi mbuavui Anansi ethiwa na maau nyanya matheke muno. Na muthenya usu ndaakwata liu ona umwe.

images:

illustrations/pages/1069.png
illustrations/pages/1070.png
illustrations/pages/1071.png
illustrations/pages/1072.png
illustrations/pages/1073.png
illustrations/pages/1074.png
illustrations/pages/1075.png
illustrations/pages/1076.png
illustrations/pages/1069.png

translations:

English (Original)	Lazy Anansi	id=1077
English (Adaptation)	Lazy Anansi	id=19765
French (Translation)	Anansi, La Fainéante	id=10850
isiZulu (Translation)	Anansi Ovilaphayo	id=11195
Kiswahili (Translation)	Jinsi Anansi Alivyopata Miguu Minane Myembamba	id=2069
Luganda (Translation)	Nabbubi Omunafu	id=2073
Luganda (Translation)	Lwaki Nabbubi Erina Obugulu Munaana Obutono	id=8730
Lugbarati (Translation)	E`yo Ebio Ma Pa Yin I Ovuzu Izia Izia Aro Ri	id=2070
Lugbarati (Official) (Translation)	Ebìó Òvʉ́ó Rʉ Rɨ̀	id=8795
Lumasaaba (Translation)	Lwashiina Wanaasi Nabubi Ali Ni Buukyele Shinaane Buunyelele	id=3012
Lunyole (Translation)	Anansi Omunafu	id=2074
Maa (Translation)	Káínyoo Peê Éátâ Anansi Inkejék Ísíet Rónkéní	id=2729
Ng’aturkana (Translation)	Eyakar Anansi Ng’Akejen Ngakan-Kauni Nadiim	id=2075
Oluwanga (Translation)	Esichira Anansi Naba Norulenje Orutiti Munane	id=2071
Portuguese (Translation)	Anansi Preguiçoso	id=16657
