url:	http://africanstorybook.org/reader.php?id=19092&d=0&a=1
id:	19092
title:	Ngurumo Na Radi
author:	Ursula Nafula
artist:	Jesse Breytenbach
lang:	Kiswahili
level:	First paragraphs
lic:	Creative Commons: Attribution 4.0
thumb:	http://africanstorybook.org/illustrations/covers/19092.png
desc:	Ngurumo na mwanawe

page_text:

P1	Hapo zamani,  Ngurumo na Radi waliishi duniani miongoni mwa watu.
P2	Ngurumo alikuwa mamake Radi.
P3	Radi alikuwa mwenye hasira kali. Mara nyingi alibishana na mamake.
P4	Radi alipokasirika,  aliteketeza nyumba na kung'oa miti. Alitoa sauti ya kutisha,  "Pia-la-la-la,  pia-la-la-la!" Aliharibu mashamba na hata kuwaua watu.
P5	Radi alipofanya vitendo hivi,  mamake alimwita kwa sauti ya juu,   "Bum-rambo-la-la-la,  la-bum!" Alijaribu kumzuia asisababishe uharibifu.
P6	Radi hakutia maanani aliyosema mamake. Badala  yake angesababisha fujo kwa kila mmoja alipokuwa na hasira.
P7	Hatimaye,  watu walipeleka malalamishi yao kwa mfalme.
P8	Mfalme aliamrisha Ngurumo na mwanawe wahame kutoka kijijini. Aliwafukuza waishi mbali na makao ya watu.
P9	Hili halikusaidia sana. Radi alipokasirika,  alizidi kuteketeza misitu,   "Pia-la-la-la,  pia-la-la-la!" Wakati mwingine,  ndimi za moto zilisambaa na kuunguza mashamba.
P10	Kwa hivyo,  watu alienda tena kwa mfalme kumlalamikia.
P11	Wakati huu,  mfalme aliwaambia Radi na Ngurumo kwamba hawangeendelea kuishi duniani. Aliwafukuza waishi angani wasikoweza kusababisha uharibifu mwingi.
P12	Tangu wakati huo,  Radi anapokasirika,  huweza kuteketeza na kuharibu,  "Pia-la-la-la,  pia-la-la-la!" Nasi bado tunamsikia Ngurumo,  mamake Radi,  akimkemea,   "Bum-rambo-la-la-la,  la-bum!"

images:

illustrations/pages/19056.png
illustrations/pages/19042.png
illustrations/pages/19044.png
illustrations/pages/19046.png
illustrations/pages/19047.png
illustrations/pages/19048.png
illustrations/pages/19050.png
illustrations/pages/19051.png
illustrations/pages/19052.png
illustrations/pages/19053.png
illustrations/pages/19054.png
illustrations/pages/19055.png
illustrations/pages/19056.png

translations:

Ateso (Translation)	Eiresi Keda Okokuke	id=21042
Dhopadhola (Original)	Mor Koth Kodi Lith Koth	id=19073
English (Translation)	Thunder And Lightning	id=19074
English (Adaptation)	Thunder And Her Son	id=20889
Kiswahili (Translation)	Ngurumo Na Mwanawe	id=21141
Ng’aturkana (Translation)	Agirokin Ka Lokookeng	id=21128
Tigrigna (Translation)	ነጎዳ ምስ ወዳ 	id=21172
