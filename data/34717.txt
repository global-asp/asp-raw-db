url:	https://africanstorybook.org/reader.php?id=34717&d=0&a=1
id:	34717
title:	Ahuraior gba iyongu
author:	Terkule Aorabee
artist:	Rob Owen
lang:	Tiv
level:	First paragraphs
lic:	Creative Commons: Attribution 4.0
thumb:	http://africanstorybook.org/illustrations/covers/34717.png
desc:	Dwem gba iyongu vea huror na Alôm sha ciu atseregh a Alom.

page_text:

P1	Ngise ahuraior ahar, Dwem man Alôm zua ijende. Dwem lu orsule u taver shima. A due tugh tugh dindee a yar ken tyev.
P2	Sev mbu a aven iyange a kôndon sha tembe yô, Alôm a nder. A aver, a ndovur iyol tsô a gba keren kwagh u yan.
P3	Hanmô pepe yô, Alôm a za kese ivor shin wuna u Dwem. A tôô ikyav  a yar ken tyev inja er ka tom a yar nahan. Kpa a er kwagh môm ga. A keer di usu a kaa sam ivorough la a ya a ya di tsô.
P4	A kuman shie u sundan iyiav yô, Alôm a za ii ikyuleke i Dwem i i kom sunda yô a za haa sha wuna na.
P5	Dwem un a nguren vaan iyol er ior ve lu iin un iyiav yô, Alôm a gba tsughun un.@@"Alagh ga a lu mbawandor vea we. Ve wa hwev kpishi nahan ijen gba ken ya ve!" Alôm a kaa nahan.
P6	Dwem hen sha kwagh ne shien vese. A zua a mhen. A er tsur icamegh a haa sha akpi a sule sha ciu ormbaiv la nana gba tsur.
P7	Tugh mbu ir yô, Alôm shi yar u za iin ikyuleke ken sule u Dwem. Cii man a nyôr ken sule yô, a yenge keen man keen sha ciu or nana lu ga yô.
P8	A nenge a tsur icamegh ku Dwem hôn sha akpi a sule la ga. Alôm ndyar angahar sha min man tsur kôr. A gba gbidyen vaa yilan er i va wase un.
P9	Dwem ongo vaa nahan yô, a due ayem u za kôron ormbaiv. Kwagh kpiligh Dwem iyol! Lu huror na gba tsur icamegh ye!
P10	Hii shien la je, Dwem yem hua u gen, Alôm di yem hua na. Lu mkur u ijende ve je la.

images:

illustrations/pages/12162.png
illustrations/pages/12159.png
illustrations/pages/12160.png
illustrations/pages/12161.png
illustrations/pages/12162.png
illustrations/pages/12163.png
illustrations/pages/12164.png
illustrations/pages/12165.png
illustrations/pages/12166.png
illustrations/pages/12167.png

translations:

Anii (Adaptation)	Ŋkʊnakʊna na garomo	id=36274
English (Translation)	Friends become enemies	id=12169
French (Translation)	Des Amis Devenus Ennemis	id=13158
Fulfulde Mbororoore (Translation)	No Soobaaku wartirta Ngayngu	id=35806
Kumam (Translation)	Owotino Oko Doko Jokwor	id=20608
Lugbarati (Original)	Ba Agiyi Ru Diyi Eca Aribo Ru	id=12158
Lusoga (Translation)	Ab'omukwano bafuuka abalabe	id=25283
Portuguese (Translation)	Os Amigos Se Tornam Inimigos	id=16416
