url:	https://africanstorybook.org/reader.php?id=23853&d=0&a=1
id:	23853
title:	Ruvarashe anofarira vayenzi
author:	Blessing Nemadziva
artist:	African Storybook, Rasheedat Sadiq and Wiehan de Jager
lang:	ChiShona
level:	First sentences
lic:	Creative Commons: Attribution 4.0
thumb:	https://africanstorybook.org/illustrations/covers/23853.png
desc:	Ruvarashe musikana akangwara. Anofarira vayenzi uye anogona kuvatandadza.

page_text:

P1	"Tisvikewo!" 
Pamukova panogogodzwa zvine ruzha.
P2	Ruvarashe anonzwa kufara zvikuru.

"Ndiyani?" anobvunza.

"Amai, kunze kune vayenzi!"
P3	"Zvakanaka," amai vake vanodavira. "Vanofanira kunge vari Mai Mutasa. Vavhurire vapinde."
P4	Ruvarashe anovhura mukova achinyemwerera. "Titambire amai, pindai zvenyu. Amai vangu vachava nemi zvino-zvino."
Mai Mutasa vanonzwa kufara kwazvo.
P5	"Ndikutsvagirei chekunwa here?" Ruvarashe anobvunza.
"Rega kuzvinetsa zvako Ruvarashe, parizvino ndakakwana," Mai Mutasa vanodavira.
P6	"Maswera sei, Mai Mutasa," mai vaRuvarashe vanobvunza. "Ndineurombo kukugadzikai mega kwenguva refu."
"Kwete shamwari, Ruvarashe anditandadza kwazvo."
P7	Amai vaRuvarashe vanonyemwerera. 
"Chokwadi, Ruvarashe anogona kutandadza vayeni samare. Anondifadza chose," mai vaRuvarashe vanopindura.

images:

illustrations/pages/26908.png
illustrations/pages/27079.png
illustrations/pages/27080.png
illustrations/pages/27081.png
illustrations/pages/27082.png
illustrations/pages/27083.png
illustrations/pages/27084.png
illustrations/pages/27085.png
illustrations/pages/27086.png

translations:

Ateso (Translation)	Emina Alake ipejok	id=23219
English (Original)	Alake loves Visitors	id=23165
English (Adaptation)	Alake loves visitors	id=23465
Lusoga (Translation)	Alake ayenda abageni	id=23192
Rukiga (Translation)	ALEKE NAKUNDA ABAGYENYI	id=23492
Runyankore (Translation)	Alake nakuunda abagyenyi	id=23991
