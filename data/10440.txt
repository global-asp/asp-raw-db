url:	http://africanstorybook.org/reader.php?id=10440&d=0&a=1
id:	10440
title:	Viatu  Vyangu Vya Kwanza
author:	Ursula Nafula
artist:	Rob Owen
lang:	Kiswahili
level:	First paragraphs
lic:	Creative Commons: Attribution 4.0
thumb:	http://africanstorybook.org/illustrations/covers/10440.png
desc:	Je

page_text:

P1	Sikuwa nimewahi kuvaa viatu. Nilipowaona watoto waliovaa viatu,  niliwatazama kwa hamu.
P2	Mamangu alinifariji kwa kusema,  "Utakuwa na jozi nyingi baadaye,  subiri tu utaona!" Wakati mwingine sikumwamini. "Baadaye itakuwa lini?" Nilimwuliza siku moja.
P3	Kisha ulikuwa msimu wa Krismasi. Kila mtu alijishughulisha kwenda sokoni na kurejea na vitu vipya. "Je,  mama,  nasi tutaenda sokoni?" Nilimwuliza.
P4	Siku kabla ya Krismasi,  mamangu aliniamsha mapema kuliko ilivyokuwa kawaida. Alinieleza nichukuwe lile kapu kubwa ambalo kawaida alilitumia kwenda sokoni.
P5	Sokoni palikuwa na wazazi wengi walioandamana na watoto wao. Walinunua nguo mpya na hifadhi kubwa ya vyakula.
P6	Tulienda moja kwa moja hadi sehemu ya viatu aina tofauti. Nilishangaa kwa kuona mstari baada ya mwingine wa viatu vilivyopangwa kwa unadhifu.
P7	Baada ya kupima baadhi ya jozi nyingi,  nilichukuwa jozi ya viatu vya michezo. Sikuweza kulala usiku huo. Nilisisimkwa sana nilipowaza jinsi ningevivaa viatu vyangu vipya na kujivunia kila mtoto kijijini.
P8	Muda mfupi baadaye,  niliamka kitandani na kuvijaribu tena viatu vyangu. Nilitembea pole pole chumbani kisha nikavirejesha ndani ya sanduku. Nililala lakini sikupata usingizi.
P9	Niliamka na kuvijaribu tena kwa mara ya pili. Nilitembea kwa maringo chumbani kisha nikavirejesha sandukuni.
P10	Nililala mara nyingine nikinuia kupata usingizi. Lakini muda mfupi baadaye,  niliamka kwa mara ya tatu. Nilivivaa vyatu nikaruka ruka chumbani kidogo. Nilihisi usingizi nikarudi kitandani.
P11	Asubuhi yake,  niliamshwa na mamangu. "Hiki ni nini ninaona?" Aliuliza.
P12	Nilikuwa nimevaa viatu vyangu vipya kitandani!

images:

illustrations/pages/9500.png
illustrations/pages/9494.png
illustrations/pages/9492.png
illustrations/pages/9493.png
illustrations/pages/9496.png
illustrations/pages/9495.png
illustrations/pages/9497.png
illustrations/pages/9499.png
illustrations/pages/10444.png
illustrations/pages/9498.png
illustrations/pages/9502.png
illustrations/pages/9501.png
illustrations/pages/9500.png

translations:

English (Translation)	My First Pair of Shoes	id=10446
Luganda (Translation)	Omugogo Gwe Ngatto Zange Ogwasooka	id=13287
Lunyole (Translation)	Omugogo Gw'engato Jange Endaayi	id=13450
