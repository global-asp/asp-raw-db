url:	http://africanstorybook.org/reader.php?id=10106&d=0&a=1
id:	10106
title:	Namukayya
author:	Plan Niger - Projet NECS - Usaid
artist:	Wiehan de Jager
lang:	Zarma
level:	First paragraphs
lic:	Creative Commons: Attribution 3.0
thumb:	http://africanstorybook.org/illustrations/covers/10106.png
desc:	Alboro fo kaŋ hay ize’way iddu. A ne wando se da a mana alboro hay kulu nga ga a fay. Waybora hay taway yaŋ: alboro fon da wayboro fo. Deeda caw ga faham.

page_text:

P1	Waato,  Lungudo kwaaraa ra,  gonda alboro fo nda nga wande. I ga ne kurɲo se Donga,  wando mo Namukayya. I gonda ize wayboro iddu.
P2	Waati kaŋ Namukayya du ize iyyanta gunda,  donga na a hanga candi: "Da ni kande ize-way hino wo,  kulu ni ga daray." Amma da ni kande ize alboro,  ay ga burɲe bambata te ni se.
P3	Kaŋ hay-zaŋa to,  Namukayya koy ga di waybora kaŋ ga hayandi. A na a hã hala ize aru no wala wayboro.
P4	A hay taway yaŋ,  alboro fo,  wayboro fo. A na waybora ma daŋ Mulongo,  albora mo Mukwa. Da a na Mukwa guna,  a ga kaani. Amma da a na Mulongo guna,  bina kulu no ga sara. A go ga miila kaŋ hari folloŋ no cindi nga se nga ma te.
P5	Namukayya zuru ga dira ga Mulongo naŋ waybora kaŋ ga borey hyandi se.
P6	A na ize-aro cabe Donga se nda farhã. A ma kaani gumo,  a na kwaaraa kulu burɲe.
P7	Mukwa ka ga beeri ga te alboro hanno. Mulongo mo beeri ga te wandiyo hanno.
P8	Han fo,  Mukwa go ga nga baaba almaney kuru,  kala a di wandiyo hanno fo. A ne: "Wandiya wo day no ay ga hiiji."
P9	Waati kulu kaŋ a na a hã hiijay se kulu wandiya ga soobay ga hẽ no: "Mukhwana wefwe,  Mukhwana. So yakhupa omunwa,  Mukhwana. Nebebula omukhana,  Mukhwana. Barulaka khulwanda,  Mukhwana. Nebebula omusiani,  Mukhwana. Barera mungo muno,  Mukhwana. Iyeyi yakwa,  Mukhwana. Iyindi yakwa,  Mukhwana."
P10	Han kulu kaŋ arwaso na sanno te a se,  wandiya ga hẽ day no. Abinde,  a koy nga ɲa kaŋ ga ti Namukayya do. A ne a se: "Ay di wandiyo hanno fo,  ay ga bar'a hiijay se. Amma waati kaŋ ay salaŋ a se kulu a ga hẽ no."
P11	Maamaaci na a di kaŋ ɲaŋo ne a se: "Hẽẽno din,  manti yaamo hẽẽni no,  a ga cim,  ni wayme no,  araŋ taway yaŋ no. Ni baaba soofu alboro ga bisa wandiyo. Ay bindi,  ay na ni wayme furu waybora kaŋ ga borey hayandi do. Nga ga ay kande nin ni baaba do."
P12	Waati kaŋ Mukwa na deeda te nga baaba se,  a faham kaŋ daray yaŋ te nga se. A na wando ce,  i na care gan aga koy waybora do nga Mulongo ta ga kande.
P13	Waati kaŋ Mulongo ka nga baaba kwaara,  baabo nda kwaaraa dottiijey na hincin fo zeeri ga wi,  ga a kaayaŋo bine-farhã cabe.
P14	Alwaati kayna banda,  bonkoono ize arzakante fo na Mulongo hiiji. A kande nga hayrayey se lakkal-kanay nda arzaka boobo.

images:

illustrations/pages/5807.png
illustrations/pages/5806.png
illustrations/pages/5807.png
illustrations/pages/5808.png
illustrations/pages/5809.png
illustrations/pages/5810.png
illustrations/pages/5812.png
illustrations/pages/5813.png
illustrations/pages/5814.png
illustrations/pages/5815.png
illustrations/pages/5817.png
illustrations/pages/5818.png
illustrations/pages/5820.png
illustrations/pages/5822.png
illustrations/pages/5824.png

translations:

English (Original)	Namukhaywa	id=5859
French (Translation)	Namukhaywa	id=9961
Fulfulde (Translation)	Namukhaywa	id=10024
Hausa (Translation)	Namukhaywa	id=9991
Kanuri (Translation)	Fanna	id=10041
Kiswahili (Translation)	Namukhaywa	id=7874
Luganda (Translation)	Namukwaya	id=8312
Lugbarati (Official) (Translation)	Àyákáká	id=8788
Lumasaaba (Translation)	Mukhaye	id=8305
Lunyole (Translation)	Namwima	id=8404
Maa (Translation)	Namukhaywa	id=7875
Ng’aturkana (Translation)	Namukhaywa	id=8457
Setswana (Translation)	Dineo	id=7800
siSwati (Translation)	Namukhaywa	id=13078
