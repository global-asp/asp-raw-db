url:	https://africanstorybook.org/reader.php?id=37610&d=0&a=1
id:	37610
title:	Malumo na umutondo waafwa
author:	Eunice  Mukonde-Mulenga and Mwanza Nakawala
artist:	Emily Berg
lang:	IciBemba
level:	Longer paragraphs
lic:	Creative Commons: Attribution 4.0
thumb:	http://africanstorybook.org/illustrations/covers/37610.png
desc:	Malumo kacema aakwete umutondo uunoono. Aaleefwaya umutondo uukulu. Cinshi aali nookucita? Efyo abomfeshe amaano pakuti akwate ifyo aaleefwaya. Aacenjeshe umwina mupalamano wakwe…leelo ico tacaali icisuma.

page_text:

P1	Paatile akantu, kwali umwaume uyo baleeita Malumo. Alikwete ing'ombe. Cila bushiku aalelisha ing'ombe yakwe ifyakulya. @@Kabili aaleeinwinsha ameenshi, lelo akwetefye  umutondo wameenshi uunoono.
P2	Eico aalile ku mwina mupalamano wakwe kukwashima umutondo wa meenshi uukalamba. @@Umwina mupalamano aalimupeele umutondo wameenshi uwakuliishe pali yonse elyo aatile, "Amaafya ya mwina mupalamano naine wine maafya yandi."
P3	Ilyo paapitile inshiku shinoono, Malumo aaile kuli kabumba wa mitondo. Aashitile noomutondo uunoono. @@Aabiika na mukati kamutondo uukalamba uo ayashime kubeena mwina mupalamano wakwe.
P4	Aabiikile umutondo uukalamba pamutwe ninshi mukati nabikamo umutondo uunoono. @@Elyo aile ku mwina mupalamano uwa mwashimishe umutondo.
P5	Malumo atile, "Naabwesha umutondo wenu, naukwata umutondo ubiye." @@Umwaina mupalamano calimupapusha ukumfwa ukuti umutondo naukwata umutondo ubiye. Atashishe Malumo aati, "Ing'anda yoobe yalipaalwa."
P6	Panuma yanshiku shakupenda, Malumo abwelele ku mwina mupalamano wakwe mukwashima umutondo kabili. @@Amapange akwete yakukana bwesha umutondo.
P7	Umwine wamutondo aaleelolela Malumo ukubwesha umutondo wakwe. @@Aasukile aya kung'anda yakwa Malumo nookutila, "Naisa mukusenda umutondo wandi."
P8	Malumo alyebele umwina mupalamano wakwe ati, "We munandi umutondo obe naufwa. Naciba munshila yakwisa kweba imbila ya bulanda."
P9	Abeena mupalamano bakwe baatotele mulupu kukupapa. Baafulilwe cibi. @@Elyo bapaatiile Malumo abati, "Nshatala umfwapo uko umutondo ufwa."
P10	Malumo ayaswike ati, "Mune suminafye ukuti naficitika. Fyonse ifikwata abaana filafwa. Naine wine kwena nacumfwa ububi pamfwa ya mutondo uukalamba."
P11	Umwina mupalamano wakwe aalifulilwe saana na ukutwala Malumo ku cilye ca milandu. Bakapingula bamilandu baakutike kufyo bonse babili baalondolwele. @@Baasangile ukuti abeene bamutondo ebaali neecilubo. Bapingwile ukuti Malumo asunge umutondo waafwa.
P12	"Ilyo Malumo aatile umutondo naukwata umutondo ubiye waalisumiine. Ilyo atiile ica mweo conse icikwata abaana cilafwa, naalungika." @@Efyo bakapingula baaputwile umulandu.
P13	Abeena mupalamano bakwa Mulamo baile baleeikula pakwenda ngeenkola. @@Efyo Mulamo aasendele umutondo uukalamba mubucenjeshi bwakwe.

images:

illustrations/pages/14436.png
illustrations/pages/14435.png
illustrations/pages/14436.png
illustrations/pages/13193.png
illustrations/pages/13194.png
illustrations/pages/14440.png
illustrations/pages/14437.png
illustrations/pages/14447.png
illustrations/pages/14446.png
illustrations/pages/14448.png
illustrations/pages/14450.png
illustrations/pages/14449.png
illustrations/pages/14451.png
illustrations/pages/14452.png

translations:

ChiTonga (Translation)	Byantaka anongo ifwiide	id=33103
ChiTonga (Adaptation)	Byantaka anongo ifwiide	id=37608
CiNyanja (Translation)	Byantaka na Poto Yakufa	id=33163
CiNyanja (Adaptation)	Ganizani ndi Poto Wakufa	id=37609
English (Translation)	Byantaka and the dead pot	id=14497
English (Adaptation)	The pot that died	id=20893
Hausa (Nigeria) (Translation)	Dambu Kashe Mai Zari	id=22056
IciBemba (Translation)	Byantaka noomutondo waafwa	id=33260
Kinyarwanda (Translation)	Ntampaka n'intango yapfuye	id=22144
Kiswahili (Translation)	Chungu kilichokufa	id=21148
Kiswahili (Translation)	Biantaka na chungu kilichokufa	id=21610
Lusoga (Original)	Byantaka ne Entamu Eyafa	id=14482
Lusoga (Translation)	Ensugha eyafa	id=25245
Ng’aturkana (Translation)	Agulu Na Atoani	id=21121
Oluwanga (Translation)	Inyungu yafwa	id=22823
Runyoro (Translation)	Ensoha Eyafire	id=20993
Tigrigna (Translation)	እታ ዝሞተት ዕትሮ	id=21195
