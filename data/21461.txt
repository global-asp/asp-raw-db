url:	http://africanstorybook.org/reader.php?id=21461&d=0&a=1
id:	21461
title:	Ilanga Lika Abike
author:	Phephelaphi Mnguni
artist:	Catherine Groenewald
lang:	isiNdebele
level:	Read aloud
lic:	Creative Commons: Attribution 4.0
thumb:	http://africanstorybook.org/illustrations/covers/21461.png
desc:	Le yindatjana esuselwe eembalweni ebamba ukubuyabuyelela

page_text:

P1	U-Abike ulele phasi emadeni. Unina umtjela enye yeendatjana ayithandako. Indatjana le imayelana nabomma bendaweni yekhabo, abaziwa eendaweni ezikude ngemisebenzi yabo emihle yezandla. 

Isipho esiqakatheke khulu saka-Abike bekumseme wokulala onemibala emihle ekhanyako awenzelwa ngugogo wakhe ngelanga lakhe lamabeletho leminyaka eli-10.
P2	Lokha u-Abike nakavukako, unina uthatha umseme awuphuthele ayowubeka. "Awa mma ingasi nje akhe sibukele imibala nemigwalo yemibala emihle," kubawa u-Abike.

U-Abike utjho imibala ngamareyi ukusukela kophezulu ukuya kophasi. "Pinki, pinki, hlaza satjani, hlaza satjani, hlaza sasibhakabhaka, hlaza sasibhakabhaka, pinki, pinki, hlaza satjani, hlaza satjani."

Ungakhomba lapho kutjhuguluka khona iphethini?
P3	U-Abike wathabulula woke amahlangothi womseme. Imigwalo eminengi beyinobujamo berekhthengele, neenkwere ezimbalwa hlangana nabo.

"Nginendlela elula yokusebenza ukubona bonyana kunobujama obungaki nasele buboke. Akutlhogeki bonyana ubale ubujamo ngabunye kodwana ubala inani kelinye nelinye ireyi!"

Uyazi bonyana u-Abike uwabala bunjani amajamo? Mangaki nasele awoke?
P4	U-Abike unomunye umseme omncani awusebenzisela ukuhlala lokha nakahlezi ngaphandle ehlabathini.

Lo umseme unobujama bamarekhthengele kwaphela, awunazo iinkwere. Kungaba marekhthengele amangaki ambozwa mzimba ka-Abike?

Kungaba marekhthengele amangaki angambozwa mzimba ka–Abike? Ungasebenzisa indlela elula ka-Abike yokubala bonyana mangaki amarekhthengele nasele awoke?
P5	Ngelinye ilanga ekuseni u-Abike bekayokuvakatjhela ugogo wakhe. Emlanjeni wabona abomma abathathu bayokukha amanzi. Bebathwele imijeka emikhulu eenhloko zabo.

Bekazibuza bonyana umjeka ngamunye unamalitha amangaki. Ucabanga bonyana mangaki?
P6	Ngemva kokukhamba ibangana elide, u-Abike wafika kwagogo wakhe. "Ufike kuhle Abike!" Ufike ngesikhathi sokuthi ubone umjeka wami engiqeda ukuwugwala. Ucabanga ini ngawo?

"Ngithanda imibala yawo gogo! Kodwana amajamo wawo akhaliphile!"

Ingabe ungayikopulula binjani wena?
P7	U-Abike nakasendleleni ebuyela ekhaya, wazizwa adinwe khulu wahlala phasi emthunzini ngaphasi komuthi.

Waqala amakari akhabe asematakeni womuthi phezulu agidagida. Bekunamaphetheni welanga nomthunzi kiyo yoke indayo ebeyiseduze naye. Ngokurhabako walala ubuthongo obukhulu.
P8	Lokha nakavukako wazizwa athukiwe. Walangazelela ukuba sekhabo, nonina, aphumule emsemeni wakhe omuhle. 

Ngesikhatjhana esincani inyonyana encani ehlaza sasibhakabhaka yahlala emthini. "Lotjha Abike! Ulahlekile na? Ngilandela! Ngizokusiza ukuthola indlela eya ekhaya!"

"Inyoni ekwazi ukukhuluma begodu yazi negama lami! Ngiyathemba izongisiza ukubuyela ekhaya!" kucabanga u-Abike.
P9	U-Abike walandela inyoni. Koke kwakhamba kuhle bebafika endleleni ehlukana kabili enye iya ngesandleni sesincele enye iya ngesandleni sokudla. Ngiyiphi indlela okufanele akhambe ngayo?

Waqala phezulu. Kungenzeka? Inyoni beyiphethe imseme wakhe ngomlomo wayo.

Yaphephezelisela umseme ngesandleni sokudla ukumtjengisa kobana yindlela azoyilandela. Inyoni yabese ilahla umseme yaphapha yakhamba.
P10	U-Abike walandela indlela eyehlelako ebeyi mazombezombe. 

Ngaso leso isikhathi wezwa ukuhleka okukhulu nokuvuma kwabomma bendawo.

Khona lapho bekukhona nonina bebagida bamomotheka, boke bebathabele bonyana u-Abike ubuyile ekhaya.
P11	Unina lika-Abike wathabulula umseme wakhe ukuze ahlale phezu kwawo wamnikela isobho lamabhontjisi elitjhisako ukuze adle.

U-Abike wathoma ukubala iinkwere ukuqinisekisa kobana zoke zisesekhona. Ngesikhathi nakabalako waba nesiqiniseko sokobana ubona umseme owathathwako bewabuyiswa godu.

Ngalokho bekungasilo ibhudango! Inyonyana encani ehlaza sasibhakabhaka beyikhona.

images:

illustrations/pages/6007.png
illustrations/pages/25359.png
illustrations/pages/25360.png
illustrations/pages/25361.png
illustrations/pages/25362.png
illustrations/pages/25363.png
illustrations/pages/25364.png
illustrations/pages/25365.png
illustrations/pages/25366.png
illustrations/pages/25367.png
illustrations/pages/25368.png
illustrations/pages/25369.png

translations:

English (Original)	Akai's Special Mat	id=6008
English (Adaptation)	Abike's Day 	id=21453
French (Translation)	La Natte Spéciale D’Akai	id=9301
French (Translation)	Akai Et Sa Natte Spéciale	id=10137
Fulfulde (Translation)	Daago Nyeenyungo  Ngo Rakiya	id=10013
Hausa (Translation)	Tabarmar Ta Masumman Ta Akai	id=9978
isiZulu (Translation)	Usuku Luka Aphiwe	id=21458
Kanuri (Translation)	Buji Masamanne Nanaye	id=10040
Kiswahili (Translation)	Mkeka Wa Akai	id=7860
Lámnsoʼ (Translation)	Ghám Akai Ye Tayíné	id=15057
Luganda (Translation)	Omukeeka Gwa Nakaayi Ogwenjawulo	id=8273
Lugbarati (Official) (Translation)	Atako Vɨ́lé Àfa Gèrì E'daápɨ Rɨ̀	id=8781
Lumasaaba (Translation)	Lusamba Lwa Kakayi Lwaburaawa	id=8272
Lunyole (Translation)	Omukeeka Gwa Akai Omutoongole	id=8396
Maa (Translation)	Esos E Naserian	id=7858
Ng’aturkana (Translation)	Akapet Nabekot Na Akai	id=7038
Oluwanga (Translation)	Liyambo Lia Akai	id=8271
Portuguese (Translation)	O Tapete Especial De Akai	id=16096
Sepedi (Translation)	Mmetse Wa Akai Wa Bohlokwa	id=7493
Sepedi (Translation)	Moseme O Itsheng Wa Akai	id=10697
Sesotho (South Africa) (Translation)	Letsatsi La Abike	id=21466
Setswana (Translation)	Moseme Wa Ga Akai  O O Kgethegileng	id=7772
Siswati (Translation)	Imadi Yathembi Lebalulekile	id=13073
Siswati (Translation)	Lilanga La-Abike	id=21455
Zarma (Translation)	Akay Tangaraa Kaŋ Ga Maamaacandi	id=10104
