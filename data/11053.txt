url:	http://africanstorybook.org/reader.php?id=11053&d=0&a=1
id:	11053
title:	Die Ou Plaashaan
author:	Chantelle Lange
artist:	Magriet Brink
lang:	Afrikaans
level:	Longer paragraphs
lic:	Creative Commons: Attribution 4.0
thumb:	http://africanstorybook.org/illustrations/covers/11053.png
desc:	Vier diere kom saam bymekaar

page_text:

P1	Eendag lank,  lank gelede was daar 'n ou vrou wat alleen gewoon het. Sy het baie hoenders gehad. Tussen al die hoenders was daar 'n haan wat baie oud was en nie meer kon kraai nie.
P2	Op 'n dag het die ou vrou se kleinseun haar kom besoek. Sy was baie bly om hom te sien. Sy het die jong man gevra om die haan te vang sodat hulle hom kon kook en eet.
P3	Toevallig het die haan die ou vrou gehoor en sy hart het gesak. "Ai ou vrou,  jy is ook baie oud maar ek sien niemand wat jou probeer dood maak nie. Maar wag,  ons sal sien!" Die haan het besluit om weg te glip. Hy sou na die groot stad toe gaan om daar te sing.
P4	Langs die pad het die haan 'n kat ontmoet. "Wat het gebeur?" het die kat gevra. "My vriend,  my eienaar wil my eet omdat ek haar nie meer kan sê hoe laat dit is nie," het die haan gesê. "Ek is op pad na die groot stad om daar te sing. Waarheen is jy op pad?" "My vriend,  my eienaar het ook besluit om my dood te maak omdat ek nie meer rotte kan vang nie. Ek is besig om weg te hardloop," het die kat gesê. "Mag ek saamkom?" "Kom ons gaan!" het die haan gesê.
P5	Hulle het 'n rukkie gestap toe sien hulle 'n hond wat baie vinnig hardloop. Die haan het die hond geroep en hom gevra hoekom hy so vinnig hardloop. "My vriend,  my eienaar het my weggejaag omdat ek nie meer diewe kan vang nie," het die hond gesê terwyl hy hyg. "Ons het soortgelyke probleme. Ons gaan na die groot stad om te sing," het die haan gesê. "Mag ek saamkom?" het die hond gevra.
P6	Die drie diere het saam die pad gevat. Terwyl hulle loop,  het 'n perd hulle gestap en gevra wat aangaan. "Ons eienaars wil ons doodmaak omdat ons nie meer ons werk kan doen nie," het die drie diere gesê. "Ek het dieselfde probleem. Waarheen is julle op pad?" het die perd gevra. "Ons gaan na die groot stad om daar te sing," het die diere gesê. Die perd het gevra of hy by hulle kan aansluit en die diere het ingestem.
P7	Die diere het geloop totdat dit donker was. Hulle het 'n huis gesien en toe hulle by die huis aankom het hulle geluide binne gehoor. Die diere was bang en het besluit om hardop te sing om die mense wat binne in die huis was,  weg te jaag. Die perd het op die grond gestaan,  die hond het op die perd se rug geklim,  die kat het op die hond se rug geklim en die haan het heelbo op die kat se rug geklim.
P8	Hulle het onmiddelik begin sing. "Kookoliookoo," het die haan gesing. "Myaaawuu,  myaaawuu," het die kat gesing. "Woo,  woo," het die hond gesing. "Wuuuu,  wuuuu," het die perd gesing. Al die diere het luidkeels saam gesing. Die mense in die huis was diewe. Die lawaai het hulle bang gemaak en hulle het weg gehardloop.
P9	Die ou haan,  die hond,  die perd en die kat het die huis binne gegaan en kos gevind. Toe hulle klaar geeët het,  het hulle gaan slaap. Die haan het naby die deur geslaap,  langs hom die kat,  die hond en laastens die perd.
P10	Dit was nie lank nie voor die diewe teruggekeer het. Hulle leier was die eerste om in die huis in te gaan. Hy het net die deur oopgemaak toe die hen hom met sy bek pik. Toe het die kat hom gekrap,  en toe kom hy af op die hond wat hom gebyt het.
P11	Die man het probeer wegspring maar hy was nog steeds in die huis. Hy het in die perd vasgeloop wat hom dood geskop het. Die ander diewe het nie binne toe gekom nie. Hulle het weggehardloop,  en het nooit weer terug gekom nie.
P12	Die diere het daarna gelukkig saam in die huis gewoon. Die ou haan het vir hulle gesê hoe laat dit is en die hond het hulle beskerm. Die kat het al die rotte in die huis doodgemaak en die perd het sy vriende op sy rug gedra waarnatoe hulle ook al wou gaan.

images:

illustrations/pages/8524.png
illustrations/pages/8517.png
illustrations/pages/8518.png
illustrations/pages/8519.png
illustrations/pages/8520.png
illustrations/pages/8521.png
illustrations/pages/8522.png
illustrations/pages/8523.png
illustrations/pages/8524.png
illustrations/pages/8525.png
illustrations/pages/8526.png
illustrations/pages/8527.png
illustrations/pages/8528.png

translations:

Afrikaans (Translation)	Ou Haan	id=11359
Afrikaans (Translation)	Ou Haan	id=11523
English (Original)	Old Rooster	id=9545
French (Translation)	Le Vieux Coq	id=10840
Portuguese (Translation)	Velho Galo	id=18863
