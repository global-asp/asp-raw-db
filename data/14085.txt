url:	http://africanstorybook.org/reader.php?id=14085&d=0&a=1
id:	14085
title:	Umondli Nombali Bavakashela Ugogo Wabo
author:	Margaret Nokuthula Zondi
artist:	Catherine Groenewald
lang:	isiZulu
level:	First paragraphs
lic:	Creative Commons: Attribution 4.0
thumb:	http://africanstorybook.org/illustrations/covers/14085.png
desc:	UMondli noMbali bayathanda ukuvakashela ugogo wabo ohlala emakhaya ngamaholide.

page_text:

P1	UMondli noMbali babehlala edolobheni nobaba wabo. Babelangazelela amaholide. Hhayi nje ngoba izikole zazivaliwe,  kodwa ngoba babevakashela ugogo wabo. Wayehlala edolobhaneni eduze nedamu elikhulu.
P2	UMondli noMbali babejabule ngoba kwasekuyisikhathi sokuvakashela ugogo wabo futhi. Ngobusuku bangayizolo,  bapakisha izikhwama zabo balungisela indlela eya edolobhaneni lakhe. Kwakungavumi balale futhi baxoxa ubusuku bonke ngeholide.
P3	Ngakusasa entathakusa baqonda edolobhaneni behamba ngemoto kababa wabo. Badlula izintaba,  izilwane namaplazi. Babehamba bebala izimoto becula amaculo. Emva kwesikhathi,  izingane zakhathala zalala.
P4	Ubaba wavusa uMondli noMbali lapho befika edolobhaneni. Bathola uNobuntu,  ugogo wabo,  ephumule ocansini phansi kwesihlahla.
P5	UNobuntu wabemukela emzini wakhe ezungeza indlu ecula futhi edansiswa injabulo. Abazukulu bakhe babethokozile ukumupha izipho ababebuye nazo edolobheni. "Qala ngokuvula esami isipho," kwasho uMondli."Hhayi,  esami kuqala!" kwasho uMbali.
P6	Emva kokuvula izipho,  uNobuntu wababusisa abazukulu bakhe. UMondli noMbali baphuma bayodlala. UNobuntu wasala nendodana yakhe baxoxa ngomndeni nangezinye izindaba.
P7	Sekuhlwile,  uMondli noMbali babuyela endlini beyothola isidlo sakusihlwa. Basebozela,  bengakaqedi nokudla. Ngakusasa,  uyise wezingane wabuyela edolobheni washiya izingane noNobuntu.
P8	UMondli noMbali basiza ugogo wabo ngokwenza imisebenzi yasendlini emincane. Bakha amanzi batheza izinkuni. Bathatha amaqanda ezidlekeni zezinkukhu babuye bakha imifino engadini.
P9	Ngelinye ilanga ekuseni uMondli wakhiphela izinkomo zikagogo edlelweni. Zagijima zangena eplazini likamakhelwane. Umlimi wathukuthela wasonga ukuzibopha zingaphumi ngoba zidle izitshalo zakhe. Emva kwalokhu uMondli waqinisekisa ukuthi azisophinde zingene enkingeni.
P10	Ngelinye ilanga izingane zahamba noNobuntu zaya emakethe. Wayenetafula lapho wayethengisa khona imifino,  ushukela nensipho. UMbali wayethanda ukutshela abathengi inani lezinto azithengisayo. UMondli yena wayesonga impahla ethengwe abathengi.
P11	Kodwa amaholide asheshe aphela. Kwasekufanele ukuthi izingane zibuyele esikoleni edolobheni. UNobuntu wapha uMondli ikepisi kanti uMbali wamuphi ijezi. Wabapakishela umphako wendlela ebuyela ekhaya.
P12	Babengasafuni ukugoduka,  lapho ubaba wabo efika ezobalanda. Bancenga uNobuntu ukuba ahambe nabo aye edolobheni. Wamoyizela wathi,  "Sengimdala kakhulu ukuthi ngingahlala edolobheni. Kodwa ngiyobe ngilindele ukuthi ningivakashele futhi ngeholide elizayo."

images:

illustrations/pages/11661.png
illustrations/pages/11657.png
illustrations/pages/11658.png
illustrations/pages/11660.png
illustrations/pages/11661.png
illustrations/pages/11662.png
illustrations/pages/11663.png
illustrations/pages/11666.png
illustrations/pages/11668.png
illustrations/pages/11670.png
illustrations/pages/11671.png
illustrations/pages/11673.png
illustrations/pages/11674.png

translations:

Akuapem Twi (Translation)	Mondli Ne Mbali Kɔsra Wɔn Nenabea	id=18464
Dagaare (Translation)	Mondli Ane Mbali Naŋ Gaa Ba Makoma Zie	id=17776
Dagbani/Dagbanli (Translation)	Mondli Mini Mbali Chaŋ Bɛ Yabipaɣa Kaabu	id=18178
Dangme (Translation)	Maate Kɛ Maalai Sla Nana	id=18343
Ewe (Translation)	Mondli Kple Mbali Srã Wo Mamaa Kpɔ	id=18168
Fante (Translation)	Mondli Na Mbali Kɛsera Nanabasia	id=18494
Ga (Translation)	Sowa Kɛ Laye Yasara Amɛ Naa	id=18338
Gonja (Translation)	Mondli Nɛ Mbali Ka Ya Bɔɔ Bumo Nanache So	id=18216
Kasem (Translation)	Mondli De Mbali Vei Ba Nunakwi Tei	id=18232
Mampruli (Translation)	Mondli Ni Mbali Kyaŋŋi Ba Yaapɔ’a Kaari	id=19352
Nzema (Translation)	Mondli Nee Mbali Kpɔla Bɛnla	id=18430
Portuguese (Translation)	Mondli E Mbali Visitam a Avó	id=17039
