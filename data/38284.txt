url:	https://africanstorybook.org/reader.php?id=38284&d=0&a=1
id:	38284
title:	Kondomje Maama
author:	Yunuusa  Yaakubu
artist:	Catherine Groenewald
lang:	Fulfulde Mbororoore
level:	Read aloud
lic:	Creative Commons: Attribution 4.0
thumb:	http://africanstorybook.org/illustrations/covers/38284.png
desc:	Ɓinngel e yiɗi anndugo no Maama maagel ufortoo kondomje ɗe ɓennda. Sey nyalaande feere ngel nasti to Maama haɗunoongel nastugo.

page_text:

P1	Ngesa Maama am no mbodka, e ka heewi gawri, muuri, mbayeeri e mbay. Ammaa kondomje maako ɓurdi koo ɗume welugo. Maama am e mari taaniraaɓe ɗuɗɓe ammaa mi anndi, mo ɓuri yiɗugoyam. Saa'i fuu, e mo wi'a mi wara wuro maako. @@To e min ngewta, mo wiitayam haalaaji cuuɗeteeɗi. Ammaa e woodi ko mo suuɗatayam haa jooni: Mo wiʼataayam to mo ufotoo kondomje maako.
P2	Nyalnde feere, sey mi yi'i silaawo manngo e resi to naange yaasi suudu Maama. Nde mi ƴamimo, "Ɗum ɗume?" sey mo wiʼiyam, ɗum silaawo kaayeefi maako. Haade silaawo e woodi haako kondom. @@Maama sey e waylita haako ko'o saa'i fuu. Min mi giɗɗo ƴamugo, sey mi ƴami, "Maama, ko ngaɗoton haakooji ɗin?" Mo jaabi, "Ɗum haakooji kaayeefi am."
P3	Ɗum seyniyam raarugo Maama, bee kondomje, bee haako kondomje bee silaawo manngo. Ammaa Maama liliyam e Daada am. @@Sey mi wi'imo, "Maama, useni, aleeyam mi yi'a no taskortooɗon". Sey mo jaabi, "Taa' waɗu caatal hoore, ɓinngel am, waɗu no mi wiima." Sey mi dilli, e mi dogga.
P4	Nde mi warti, sey mi tawi Maama e jooɗi yaasi, ammaa mi yi'aayi silaawo bee kondomje. @@Mi ƴami, "Maama, toye silaawo? Toye kondomje ɗe'e fuu? Toye ..." Mo hokkiyam jawaabu go'o tan, "E ɗum babal kaayeefi am." Mi nani mone.
P5	Ɓaawo balɗe ɗiɗi, Maama liliyam, mi waddanamo sawru maako diga nder suudu. No mi maɓɓitiri dammugal, sey mi jaɓɓaa bee urngol belngol kondomje ɓenndooje. @@Ton nder suudu silaawo kaayeefi Maama e jooɗi. Silaawo ngon e ngo suuɗii boɗɗum ley borgoore hiinde. Mi sudditingo, mi nisɓii urgol belngol.
P6	Bolle Maama kulniyam nde mo noddi. Mo ƴami, "Ɗume ngaɗata? Yaawu, waddanam sawru." Mi yaawi mi yaaranimo sawru maako. Mo ƴami, "Ngam ɗume moosirta niini?" @@Daliila ƴamol maako mi ɓeydi nanugo belɗum ngam mi heɓti babal kaayeefi Maama am.
P7	Nde fini, nde Maama wari sumpaago Daada am, sey mi doggi, mi yahi suudu maako ngam rartugo kondomje fahin. Mi tawi wukkuru kondomje ɓennduɗe soosey. @@Sey mi hoosi woore, mi suuɗinde nder limse am, nden mi suddi silaawo fahin. Mi dilli gaɗa suudu, mi nyaami kondomre bee kafal. Hayre wonno kondomre ɓurdude welugo nder kondomje ɗe mi meeɗi nyaamugo fuu.
P8	Nde finti, nde Maama nasti ngesa ngam ittugo haako, sey mi nastiri suudu seese-seese, mi raartoya kondomje. Ɗe fuu ɗe ɓadake ɗe ɓennda. Mi hoosi kondomje nayi. @@Sey mi yaaɓiri hoore kooli am seɗɗa-seɗɗa ngam wurtaago suudu. Nde mi ɓaddi dammugal, sey mi nani Maama ɗojji yaasi! Mi haɓdi mi suuɗi kondomje ɗen nder limse, sey mi saaliimo.
P9	Nyalaade jokkiinde ɗum luumo. Maama dawi fajiri cup ngam kala luumo fuu, e mo yaara kondomje bee mbay mo sooroya. @@Nyalaade nden mi hafaayino yahugo e maako. Ammaa e mi anndi, mi fotaayi mi neeɓa mi yi'aayimo.
P10	Nde kiikiiɗe waɗi, Daada am bee Baaba am bee Maama am fuu, ɓe noddiyam. Mi heftii ko ɓe noddiriyam. @@Jemmaare nden, no mi waalori dow leeso am, mi waɗi alkawal: Mi meetataa wujjango Maama am, koo danyooɓe am, koo daga goɗɗo feere fuu.

images:

illustrations/pages/1360.png
illustrations/pages/1361.png
illustrations/pages/1360.png
illustrations/pages/1362.png
illustrations/pages/1363.png
illustrations/pages/1364.png
illustrations/pages/1366.png
illustrations/pages/1368.png
illustrations/pages/1369.png
illustrations/pages/1370.png
illustrations/pages/1371.png

translations:

Arabic (Translation)	موز جدتي	id=21873
Ekegusii (Translation)	Amatoke A'Baba	id=2371
English (Original)	Grandma's bananas	id=2094
English (Adaptation)	I learnt a lesson	id=21792
English (Adaptation)	Grandma's bananas (Colour-in)	id=32548
English (Adaptation)	Grandma's bananas	id=36118
French (Translation)	Les Bananes De Grand-Mère	id=9956
Fulfulde (Translation)	Bananaaje Maamiyo Debbo	id=10008
isiZulu (Translation)	Ngifunde isifundo	id=32637
Kanuri (Translation)	Ayawa Kakaye	id=10034
Kikamba (Translation)	Maiũ ma Sũsũ	id=2367
Kinyarwanda (Translation)	Imineke ya nyogokuru	id=32576
Kiswahili (Translation)	Ndizi za Bibi	id=15942
Kiswahili (Translation)	Nilipata Funzo	id=21836
Luganda (Translation)	Nayiga essomo	id=24164
Lugbarati (Translation)	Dede Ma A’Bua	id=2368
Lugbarati (Official) (Translation)	Dede Vile A’Bua Ri	id=8749
Lumasaaba (Translation)	Kamarofu ka Kuukhu	id=3095
Lusoga (Translation)	Nayega eisomo	id=29322
Maa (Translation)	Ilmaisurîn Le Kokoô	id=2742
Oluwanga (Translation)	Amaremwa Ka Kukhu	id=2370
Tshivenḓa (Translation)	Ndo guda ngudo	id=37299
Xitsonga (Translation)	Ndzi dyondze dyondzo	id=37125
Zarma (Translation)	Ay Kaayi Banaaney	id=10099
