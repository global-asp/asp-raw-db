url:	http://africanstorybook.org/reader.php?id=20371&d=0&a=1
id:	20371
title:	Apese Nape Ayeni Akoko
author:	Ann Logialan
artist:	Jacob Kono
lang:	Ng’aturkana
level:	First sentences
lic:	Creative Commons: Attribution 4.0
thumb:	http://africanstorybook.org/illustrations/covers/20371.png
desc:	Itatami poyo naka ajokis ateni.

page_text:

P1	Ayei kolong apese nakebusen. Abu akoro tonomak ng'esi achekolong'it. Kitamak ng'esi ng'irotin lu eriamunia akimuj.
P2	Toriamu ekaloton ng'esi tama, "Napese na nyai? Nyo iyalolong'io?" 
"Apa, akoro kanyamit," tatachak apese ng'ina ng'esi.
P3	Kisienoto ng'akiro nu ekaloton ng'olo. Dio kitatamik tama, "Kape nawi na eputere, kiyapar loge tokoko."
P4	Tokuraun apese atipei! Kikomak nawi na abala ekaloton aputere.
P5	Aapiyaret nawi ng'ina, kimuriakis ng'itatam akooko ng'esi. Dio toyeok ebong'onokini tama: 
Kiyapi cha iyong loge-e-e
Abe ekokoyo loge-e-e.
P6	Topuuput ng'itung'a ituan eouno ebunit. Kiteunoe jik tolomu nawi.
P7	Kiumokis ng'itung’a eos dio king'itanasi ng'esi, "Aliwae ibunitor? Inyo isaki? Inyo ieor?"
P8	Kisisau apese ng'ichan lu ating'ito. Sodi Kisieni kechi nakis akimuj.

Ekisidi aponi tolimokinae ng'esi atamar erono akoko!

images:

illustrations/pages/25044.png
illustrations/pages/25038.png
illustrations/pages/25039.png
illustrations/pages/25040.png
illustrations/pages/25041.png
illustrations/pages/25042.png
illustrations/pages/25043.png
illustrations/pages/25044.png
illustrations/pages/25045.png

translations:

English (Translation)	Honest Girl	id=20373
Kinyarwanda (Translation)	Umukobwa W' Inyangamugayo	id=20378
