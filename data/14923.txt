url:	http://africanstorybook.org/reader.php?id=14923&d=0&a=1
id:	14923
title:	Ekijuma
author:	Kangume Rhodah
artist:	Wiehan de Jager
lang:	Rutooro
level:	Read aloud
lic:	Creative Commons: Attribution 3.0
thumb:	http://africanstorybook.org/illustrations/covers/14923.png
desc:	Hakaba haroho omwisiki murungi buli omu owuyagonzaaga kuswera. Omuzigati yabo

page_text:

P1	Obusumi bwaira hakaba haroho eka eyali ine omuti gwebijuma ebirukunura,  buli omu yabungiraga ezigati yagonzaaga kurozaho ekijuma. Eka ekaba ine nomwisiki omurungi. Buli omu yayegombaga oburungibwe,  amaisoge amarungi kandi kukira bwona ekyemerrokye.
P2	Obuyakuzire yaba omukazi omuto,  abasaija abato na bakuru bakaijura owabu kumusaba kumuswera. Bazairebe bakacwamu ngu omusaija owasobora kwikarra omuzigati ekiro kyona atalire hakijuma kyona,  alihebwa omukono mubuswezi.
P3	Amakuru gakararanga omu kyaro kyona. Omusaija owuyabandize kwija akaba ali mukuru wabalimi boona mukyaro. Akaba ali murungi,  mugaiga kandi muto. Akatangirirwa kandi yahabwa ebijuma. Akaikarra habwobudakiika buke,  baitu obwire butali bwahara,  yalya ekijuma kandi yabingwa.
P4	Mukuru wa balinzi b'ebisoro nuwe yayongireho. Akaba ali murungi,  muto kandi mugaiga. Omwisiki akamwegomba. Baitu obuyahairwe ebijuma,  akabiriraho ahonaho,  kandi akabigwa.
P5	Omusaija ondi owuyaizire akaba aine amataka maingi. Akaba aine omururu kandi mubi. Omwisiki yasaba ngu alye kandi agende. Obuyahairwe,  yayanga kulya. Akaire karabaho,  kandi omwisiki yatandika kumusaba alye. Nkasaaha ikumi zarwebagyo,  akakwatwa enjara,  kandi yalya. Nawe,  akabigwa.
P6	N'omunyoro,  nawe akaija. Akaba aine omururu,  mukuru,  kandi mubi chu. Busaho ayamwendaga mukyaro. Omwisiki akaba nayenda ngu uwe alye kandi agende. Obuyahairwe ebijuma,  yayanga kubirya. Akaikaraho ekiro kyona. Nkasaha ikumi naibiri,  akasaba obwaraba nasobora kugenda mukyolooni.
P7	Hanyuma yebiro bike,  mugenzi w'omukama omuto,  omurungi kandi mugaiga yahika. Omwisiki akamurora omukwegomba. Akamutwara harubaju,  kandi yamusaba kutalya ekijuma kyoona. Akamuha ebijuma kitaitoho kukira hali abandi. Baitu omwihagwe akaba amazire kulya kandi yabigwa. Habwekiniga omwisiki akatunga amaziga kandi yarra muno.
P8	Ekiro ekindi,  omulimi akaija,  akaba ali munaku kandi mugara,  baitu akaba ali muto kandi namaywa abantu baingi muno habwokuba worugambo. Akaija amalirire kusinga. Omwisiki akamuha ebijuma bingi kandi yamusaba kulya akagenda.
P9	Abazaire bakaba baina kuhayo muhara wabo hali "omugara." Omwisiki akeesengereza kumujuna kuruga omunyikara egi. Baitu bazairebe tibaine ekibakozireho. Omulimi obuyamutwaire mukaye,  akazina ekizina ekirungi obu natera omungaro. Abantu baingi bakaijura murugudo kurora abagonzangaine.
P10	Abamu ha bantu bakaba bali bahereza bomukama. Bayeta omulimi harubaju,  kandi bamuha sente n'ente obwaraleka omwisiki. Hataroho akaire kwokwanga,  akatwara sente,  n'ente,  kandi yarugaho.
P11	Abahereza ba jweka omwisiki mungoye enungi kandi bamutwara mukikaali,  halimutabani w'omukama. Mubusumi buke,  bakeeta bazairebe. Kandi omukoro gukatekanizibwa kuteeraniza ababiri mubuswezi.

images:

illustrations/pages/1344.png
illustrations/pages/1345.png
illustrations/pages/1344.png
illustrations/pages/1346.png
illustrations/pages/1347.png
illustrations/pages/1348.png
illustrations/pages/1349.png
illustrations/pages/1350.png
illustrations/pages/1351.png
illustrations/pages/1352.png
illustrations/pages/1353.png
illustrations/pages/1354.png

translations:

English (Original)	Fruit	id=2124
French (Translation)	Les Fruits	id=10182
Gurene (Translation)	Tiisi Wɔla	id=12666
Kiswahili (Translation)	Matunda	id=8431
Likpakpaanl (Translation)	Lisubil	id=18777
Lugbarati (Translation)	Pati Efi	id=2334
Lugbarati (Official) (Translation)	Patí Éfɨ́	id=8750
Lumasaaba (Translation)	Bibyaano	id=3086
Lumasaaba (Translation)	Bibyaano	id=8688
Lunyole (Translation)	Ehibala	id=2333
siSwati (Adaptation)	Sitselo	id=13072
