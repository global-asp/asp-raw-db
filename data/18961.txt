url:	http://africanstorybook.org/reader.php?id=18961&d=0&a=1
id:	18961
title:	Musamariya Ooreera Murima
author:	© 2016 SIM
artist:	Tamsin Hinrichsen
lang:	Emakhuwa
level:	Longer paragraphs
lic:	Creative Commons: Attribution 4.0
thumb:	http://africanstorybook.org/illustrations/covers/18961.png
desc:	Jesus Parable of the Good Samaritan told as if it was in contemporary Africa.

page_text:

P1	Mwiixuttihi mmosa a Ikano aahimukoha Yesu iiraka: "Kimphavela ekumi ehinimala yeeyo Muluku onivah'awe." Yesu aahimukoha wira: "Ikano sinihimya exeeni?" Mulopwan'owo aahaakhula wira: Mumphenteke Muluku ni murim'anyu wootheene. Mumphenteke mukhwiinyu ntoko siniiphent'anyu. (Luka 10: 27)Yesu aahikupali. Nto Mulopwan'owo aahimukoha Yesu wira: "Mukhw'aka t'ani?" Okhala wira owo aanihimya wira t'ooreera murima. Vano Yesu aahimwiixuttiha omwaalikelelaka nlikanyiho nla:.
P2	Mulopwana mmosa aakhuma oYerusalemu orowaka oXeriko,  nto aahaaphwanya alavilavi mphironi,  awo yaahinvara mulopwan'owo,  yaahimmana,  yaahinvulaliha ni yaahimwaakha itthu sawe. Owo aahimorela mukerekhere mw'ephiro ohalaka vakhaani okhwa,  alavilavi awo yaahitthyawasa.
P3	Vano aahivira vaavo namukuttho mmosa. Owo aahimoona khuheemela.
P4	Nave-tho aahivira muLevi,  n'uwo-tho khuheemela.
P5	Aahivira vaavo-tho muSamariya,  muSamariya owo aari mmalapo. Owo aahimphwanya mulopwan'owo ovulalihiwe-ene vanci-ene. Owo aahimoonela othunku,  khweemela. Aahivolowa mmurupani mwawe,  aahikumiha murette khomuloola makhwatt'awe.
P6	Aahimukuxa khunweliha vapuuruni vawe. Musamariya owo aahimurowana nipuro n'aletto.
P7	Owo aahivekela opuro wira omuhiye weiwo,  Owo aahimuliva mwaneene opur'owo. Musamariya aahihimya wira: "Sinrowaanyu orumeela onvikana musurukhu ola,  kinimoolivani kaahokolowaka."
P8	Yesu aahimukoha wira: "Mw'atthu awo araru,  aamwiirenle yooreera mulopwan'owo aavulalihiwe,  t'uvixa?" Mwiixuttihi a Ikano aahaakhula wira: "T'ule aamoonenle othunku,  eemela,  orapiha makhwatt'awe. Yoole aakokhonre omuhela murette." Yesu aahimuhimeerya wira: "Muhaakhula oratta-ene. Muroweke mwawiireleke siiso akhwiinyu. Ntoko siinryaawe Musamaria.'' Luka 10: 25-37."

images:

illustrations/pages/16281.png
illustrations/pages/16283.png
illustrations/pages/16280.png
illustrations/pages/16278.png
illustrations/pages/16276.png
illustrations/pages/16275.png
illustrations/pages/16277.png
illustrations/pages/16279.png
illustrations/pages/16282.png

translations:

Chinyungwe (Translation)	Mwandzangu Mbani?	id=18924
Ciyawo (Translation)	Citagu Ca Ndamo Nsamadiya Jwa Canasa	id=18959
Elomwe (Translation)	Musamariya a Ikharari	id=18946
English (Original)	The Good Samaritan	id=16284
Portuguese (Translation)	Quem É O Meu Próximo?	id=18945
