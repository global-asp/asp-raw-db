url:	http://africanstorybook.org/reader.php?id=21811&d=0&a=1
id:	21811
title:	Nozibele en die Drie Hare
author:	Fanie Viljoen
artist:	Wiehan de Jager
lang:	Afrikaans
level:	Longer paragraphs
lic:	Creative Commons: Attribution 3.0
thumb:	http://africanstorybook.org/illustrations/covers/21811.png
desc:	n Storie wat vertel hoekom dit gevaarlik is om alleen na die bos toe te gaan.

page_text:

P1	Lank gelede het drie meisies hout in die bos gaan soek.
P2	Dit was 'n warm dag, daarom het hulle na die rivier toe gegaan om af te koel. Hulle het in die water gespeel en geplas en geswem.
P3	Skielik besef hulle dat dit al laat was. Vinnig het hulle terug na die dorpie toe gestap.
P4	Toe hulle al amper by die huis was, sit Nozibele haar hand op haar nek. Sy het haar halsband vergeet! "Gaan asseblief saam met my terug!" het sy haar vriende gesmeek. Maar haar vriende het gesê dit is al te laat.
P5	Nozibele het alleen teruggegaan na die rivier toe. Sy het haar halsband gekry en haastig huis toe gestap. Maar sy het in die donker verdwaal.
P6	In die verte het sy 'n hut gesien waar 'n lig brand. Sy het vinnig soontoe geloop en aan die deur geklop.
P7	Sy was verras toe 'n hond die deur oopmaak en sê: "Wat wil jy hê?"
"Ek het verdwaal en soek 'n plek om te slaap," het Nozibele geantwoord. 
"Kom binne, of ek byt jou!" het die hond gesê. 
Nozibele het ingegaan.
P8	"Kook vir my!" het die hond gesê.
"Maar ek het nog nooit vir 'n hond gekook nie," het Nozibele geantwoord.
"Kook, of ek byt jou!" het die hond gesê.
Nozibele het toe vir die hond kos gekook.
P9	Toe sê die hond: "Maak my bed op!"
Nozibele het geantwoord: "Ek het nog nooit 'n bed vir 'n hond opgemaak nie."
"Maak die bed op, of ek byt jou!" het die hond gesê.
Nozibele het die bed opgemaak.
P10	Sy moes elke dag vir die hond kook, die hut uitvee en goed was. Op 'n dag sê die hond: "Nozibele, vandag gaan ek by vriende kuier. Vee die huis uit, kook die kos en was my goed voordat ek terugkom."
P11	Toe die hond weg is, pluk Nozibele drie hare uit haar kop uit. Sy het een haar onder haar bed gesit, een agter die deur en een in die kraal. So vinnig as wat sy kon, het sy huis toe gehardloop.
P12	Met sy terugkoms, het die hond na Nozibele gesoek. "Nozibele, waar is jy?" het hy geroep. 
"Ek is hier onder die bed," het die eerste haar geroep.
"Ek is hier agter die deur," het die tweede haar geroep.
"Ek is hier in die kraal," het die derde haar geroep.
P13	Die hond het geweet Nozibele het hom gekul. Hy het al die pad na die dorpie toe gehardloop. Maar Nozibele se broers het hom met stokke ingewag. Die hond het toe omgedraai en is nooit weer gesien nie.

images:

illustrations/pages/1196.png
illustrations/pages/1197.png
illustrations/pages/1198.png
illustrations/pages/1196.png
illustrations/pages/1199.png
illustrations/pages/1200.png
illustrations/pages/1201.png
illustrations/pages/1202.png
illustrations/pages/1203.png
illustrations/pages/1204.png
illustrations/pages/1207.png
illustrations/pages/1208.png
illustrations/pages/1209.png
illustrations/pages/1210.png

translations:

Amharic (Translation)	ኖዚቤሌና ሦስቱ ጸጉሮች	id=22405
Arabic (Translation)	نوزيبال والشعرات الثلاث	id=21829
Aringati (Translation)	Ãlíríkí Ꞌi Ãzíla Drị̃ꞌbị́ Na Kî	id=7532
Ekegusii (Translation)	Nozibele N’Echitukia Isato	id=3165
English (Original)	Nozibele and the Three Hairs	id=1880
English (Translation)	Anna and the Three Hairs	id=7903
isiXhosa (Translation)	UNozibele namanwele amathathu	id=6711
isiZulu (Translation)	UNozibele nezinwele ezintathu	id=3896
Kikamba (Translation)	Nonzimbele Na Nzwĩĩ Itatũ	id=3164
Kiswahili (Translation)	Nozibele Na Nywele Tatu	id=3159
Luganda (Translation)	Nakku N’Enviiri Essatu	id=3167
Lugbarati (Translation)	Candiru Pi Dri`bi Ifi Na `diyi Be	id=3894
Lugbarati (Official) (Translation)	Candiru Pi Dri'biifi Na ‘Diyi Be	id=8799
Lumasaaba (Translation)	Namutosi Ni Butsuune Butaru	id=3892
Lunyole (Translation)	Nanjoosi N’Efiiri Edatu	id=3890
Maa (Translation)	Nozibele Ó Ilpápít Okúni	id=3163
Oluwanga (Translation)	Prisca Nende Obushinga Butaru	id=3162
Oluwanga (Adaptation)	Prisca Nende Obushinga Butaru	id=19596
Sepedi (Translation)	Nozibele Le Meriri E Meraro	id=3169
Sesotho (Lesotho) (Translation)	Ts'oanelo Le Ntja Ea Nkoapo.	id=6710
Sesotho (Lesotho) (Translation)	Nozibele Le Qobo Tse Tharo	id=10368
Setswana (Translation)	Nozibele Le Meriri E Meraro	id=3168
