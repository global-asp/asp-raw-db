url:	http://africanstorybook.org/reader.php?id=16537&d=0&a=1
id:	16537
title:	Achwaa
author:	Sirote Sinamwala
artist:	Jacob Kono
lang:	Ng’aturkana
level:	First paragraphs
lic:	Creative Commons: Attribution 4.0
thumb:	http://africanstorybook.org/illustrations/covers/16537.png
desc:	Ekokini ikoku niichi ing’arakini ng’ikaureak keng taanyureta nakaatokeng naapolong ka akiyen itwaan nia asechakinit kechi?

page_text:

P1	Kolong a ang'orot,  ayei awi na alomit nadakar anyaritae Lodupua. Ayakar awi ng'ina apese naachi nakachwaan na anyaritae ekiro keng Achwaa.
P2	Achwaa arai ikoku niminat kaapakeng. Atabong apei,  asaki ng'esi ngadi kile,  nakaneni amam ng'akile ayakasi. Abu apakeng kingit itokeng nak ikoku ng'akile.
P3	Abu Achwaa tolimok apakeng ng'akiro naasubi nakatokeng naapolon. Abu tama,  "Asiwae tete Nateleng ka engorokoit akiduk anaburin."
P4	Anabur,  abu Nateleng toriamu engorokoit ketum kolong. Abu Nateleng totiaku akiting'it ng'esi,  ibore nyienyamere ng'esi sodi totumia.
P5	Kona awonia eng'orokoit akitach aking'iset,  abu Nateleng toyewok eeos ebala,  "Woee eng'orokoit,  nyoni inyamenee iyong. Sodi totiaunea ne kona?"
P6	Abu eng'orokoit toyeok etachakinit Nateleng kona,  "Anyamit ayong emong kaapokon. Ng'esi atiakar eyong ne a nalapatu kanu."
P7	Abu eng'orokoit kiwoul atamar ng'esi kolon akokoyari emong kaapakeng a Nateleng ng'esi bocha atumitor.
P8	Kaama anawi angoito ng'ikaureak a Nateleng kotere achakara emong kech epei loapolon. Tokona,  athii Nateleng a nawi na ang'op jik.
P9	Abu Achwaa tolimok ng'ikaurek keng atamar,  "Keng'arakini ayong eesi sodi tobong Nateleng nawi." Ameari ayong na pekang,  "Apotu ng'ikaurek keng tokenyikis ng'esi king'ita lopaekon ali ng'olo ibaa iyong?"
P10	Abu Achwaa katam ng'akan keng,  abu ikeny itopour alokidiami ekitoe todo kop. Abu Achwaa tomea ikeny nia Nateleng atamar edeka itiakeng sodi to pedorea abong'un nawi,  tolepeo ng'atuk.
P11	Abu ikeny topero nikalonon,  kitor kidiama ng'ikito lukaalak,  todo lopiding aabur anaapolon. Abu Nateleng topua naewarea eeosi aikeng. Arumoret aikeny,  alimokin Nateleng akiroit,  abu Nateleng kimiek abur tamatar nawi.
P12	Na anang'ia nawi,  abu tolimok ng'ikaurek keng itwaan niakokoyari emong kech. Abu apakeng tobuak Nateleng,  alakara na bocha,  totiaku asakar eng'orokoit loa akokoyari emong keng.

images:

illustrations/pages/16352.png
illustrations/pages/16345.png
illustrations/pages/16346.png
illustrations/pages/16347.png
illustrations/pages/16348.png
illustrations/pages/16349.png
illustrations/pages/16350.png
illustrations/pages/16351.png
illustrations/pages/16352.png
illustrations/pages/16353.png
illustrations/pages/16354.png
illustrations/pages/16355.png
illustrations/pages/16356.png

translations:

English (Translation)	Tito Kiti	id=16538
Lusoga (Translation)	Tito Kiti	id=21263
