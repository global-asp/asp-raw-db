url:	https://africanstorybook.org/reader.php?id=34456&d=0&a=1
id:	34456
title:	Kungani timphisi tichuta
author:	Mduduzi Benjie Shongwe
artist:	Adonay  Gebru
lang:	Siswati
level:	Longer paragraphs
lic:	Creative Commons: Attribution 4.0
thumb:	http://africanstorybook.org/illustrations/covers/34456.png
desc:	Lendzaba iniketa sizatfu sekutsi kungani timphisi tinendlela lengavamile yekuhamba. (Indzaba yentiwa kumhlangano-sikolwa wekwenta indzaba kumtapotincwadzi wase-Ras Abebe eDebre Birhan ngeNkhwekhweti 2018).

page_text:

P1	Kadzeni, timphisi betibulawa yindlala. Ngenca yendlala, ngisho netimbuti, timvu kanye netinkhomo tatfutsela kuletinye tindzawo. Timphisi betingenako letingakudla.@@Tahlangana endzaweni leyodvwa kute ticoce ngalenkinga.
P2	Lenye imphisi yatsi, "Ngelisiko letfu, sidla nobe yini lebalekako. Buka, emafu ayabaleka."@@Lemphisi beyikholelwa ekutseni emafu aya kulenye indzawo. Yatsi, "Asiwadleni."
P3	Ngekushesha, tonkhe timphisi tabuka etulu futsi tabona emafu ahamba esibhakabhakeni.@@Lenye yetimphisi lencane kakhulu yabuta, "Singafika kanjani emafini? Asekudzeni kakhulu nemhlaba."
P4	Imphisi lendzala yatsi, "Imphisi lenemandla kunatsi sonkhe akube ngiyo lema emhlabatsini bese tsine labanye sigibela emhlane walomunye nalomunye size siyofika emafini."
P5	Tavumelana tase ticala kugibelana emhlane taya etulu.@@Masinyane, besetingekho timphisi letisele emhlabatsini ngaphandle kwalena lebeyinemandla kunato tonkhe.
P6	Ngemuva kwekutsi kugibele yekugcina, lemphisi labeyisemhlabatsini yacabanga kutsi leti letinye seticalile kudla.@@Yabuta, "Kungani ninganginiki lokunye kwalokudla lenikudlako?"
P7	Kepha, timphisi atizange tikwati kufika emafini.@@Atizange tikutfole kudla, ngako betingenalutfo letingalunika lemphisi lenemandla kunato tonkhe lebeyime emhlabatsini.
P8	Lemphisi lenemandla kunato tonkhe yaphephelwa sineke yase ikweshela ngaseluhlangotsini lwesencele. Tonkhe letinye timphisi tawela phasi eluhlangotsini lwesekudla.@@Kungako, ngisho nalamuhla tonkhe timphisi tiyachuta ngaseluhlangotsini lwesekudla.

images:

illustrations/pages/27762.png
illustrations/pages/27758.png
illustrations/pages/27759.png
illustrations/pages/27760.png
illustrations/pages/27761.png
illustrations/pages/27762.png
illustrations/pages/27763.png
illustrations/pages/27764.png
illustrations/pages/27765.png

translations:

Afaan Oromo (Translation)	Waraabesootnii maaliif okkolan?	id=31950
Amharic (Translation)	ጅቦች ለምን ያነክሳሉ?	id=33853
Anii (Adaptation)	Maakɔ laŋ na akʊnàkʊnà ɩ na kogo	id=39753
ChiChewa (Translation)	Chifukwa chimene afisi amatsimphina	id=37951
English (Original)	Why hyenas limp	id=31949
French (Adaptation)	Pourquoi les hyènes boitent	id=37978
isiNdebele (Translation)	Kubayini iimpisi zihluza	id=35215
Kinyarwanda (Translation)	Impamvu impyisi zigenda zicumbagira	id=32114
Otuho (Translation)	Nyio îsêddêhîtaî ebokuo?	id=38983
Sepedi (Translation)	Gobaneng diphiri di hlotša	id=33349
Tshivenḓa (Translation)	Ndi nga mini phele dzi tshi ṱudza	id=34306
Xitsonga (Translation)	Hikokwalaho ka yini timhisi  ti khwita	id=34198
