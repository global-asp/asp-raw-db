url:	https://africanstorybook.org/reader.php?id=23570&d=0&a=1
id:	23570
title:	Mo nanataa alu nantaa Allah hoynu
author:	Yakubu Aliyu Malumri
artist:	Kenneth Boyowa Okitikpi
lang:	Fulfulde
level:	First paragraphs
lic:	Creative Commons: Attribution 4.0
thumb:	https://africanstorybook.org/illustrations/covers/23570.png
desc:	Ɗum habaru baccel gonngel ngel mawnintaa danyooɓe e mawɓe maagel nder gelle maɓɓe.

page_text:

P1	Taale taale, woodi baccel gonngel bi'eteengel Jallo.

Jallo nanantaa danyooɓe muuɗum.

Walaa mo anndaa nanaraaku Jallo. E mo riiwa mawɓe ɓen.
P2	Nyandeere wonnde Jallo e inna muuɗum njahi gelle sakiraaɓe inna maako.

Ko ɓe ngarta ɓaawo ngilla, yimɓe gelle ɗen kokki- ɓe caahu.
P3	Yimɓe ɓen ɗofti-ɓe nder ngesa kowaaka.

Ɓe mbi'i-ɓe, "Cuɓee pat kala ko ngiɗ-ɗon amma naa ɓikkon manngorohi ki'i."
P4	No ɓe nastiri ngesa kan, Jallo yi'i manngorohi mawki ki ɓikkon manngoro ɓenndukon.
P5	Jallo hayɗini kala ɓikkon manngorohon kon. Mo haɓɓi o ittay woore.
P6	Fuu e haɗeeki, Jallo haɗira nyaamuki ɓikkon manngorohon kon to maaki, amma Jallo wi'i, "Ko heɓata yam fuu heɓa yam, amma naa mi nyaamii manngorohon ko'on."
P7	Inna maako fuɗɗiti barri-mo kadin. Amma naa mo sali jaɓuki.
P8	Ɓaawo Jallo heenyii nyaamuki, mo nani reedu maako e tammba.
P9	Mo fuɗɗi bojji.

Nden hoore maako fuɗɗi ɓuutuki.
P10	Lekki manngorohi fuɗi dow hoore maako.
P11	Iga wakkatiire nden, fuu meemuɗo lice lekki kin, ki fuɗɗa yimuki.

"On mo nanaayi alu, nantaa Allah hoynu, Jallo laatake misaalu."
P12	Ndenno ma non ɗum wayi, kanjum jey haala mawɓe nde ɓe mbi'i, "Mo nanataa alu nantaa Allah hoynu."

images:

illustrations/pages/27127.png
illustrations/pages/27118.png
illustrations/pages/27119.png
illustrations/pages/27120.png
illustrations/pages/27121.png
illustrations/pages/27122.png
illustrations/pages/27123.png
illustrations/pages/27124.png
illustrations/pages/27125.png
illustrations/pages/27126.png
illustrations/pages/27127.png
illustrations/pages/27128.png

translations:

English (Translation)	Whoever doesn't obey elders	id=24215
Kiswahili (Translation)	Asiyetii wazee	id=24734
Lusamia (Translation)	Buli atawulirisa abahulundu	id=24330
Lusoga (Translation)	whoever doesnt obey elders	id=24428
