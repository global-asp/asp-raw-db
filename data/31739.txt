url:	https://africanstorybook.org/reader.php?id=31739&d=0&a=1
id:	31739
title:	Ning'o orobare goika ikomi?
author:	Gladys Nyachieo
artist:	Salim Kasamba
lang:	Ekegusii
level:	Read aloud
lic:	Creative Commons: Attribution 4.0
thumb:	http://africanstorybook.org/illustrations/covers/31739.png
desc:	Ningo orabe omoruoti bwechingiti chiorosana maega yeechui korwa oboruoti?

page_text:

P1	Abwo kare engo, Omoruoti bworosana akarekereria nagotire na rinde ninkwe. @@Omoruoti bw'semi abwenererete gochora omorai orache magega yaye ekero akure.
P2	Magega yekerengererio. Omoruti agatoma abatomwa gochia orosana korangeria ching'iti chiosi gocha bwomoruoti. @@Omoruoti naareganeti ekeragerio ekenene mono na eng'ana nere atagete kobamanyia. Ase igo bakagende chinsanganio chiosi chiorosana.
P3	Obotuko boria ching'iti chiosi chigasangererekana bw'omoruoti. Chigatenga na gotera nomogoko omonene. @@Ekero omotienyi omesete, Omoruoti Engo agacha na gotenena gatigati yabo. Ching'iti chiosi chigakira kiri  na gotegerera omoruoti akuane.
P4	Agakorora koigora omoyo agakwana, "Nabeire ginkorengereria ng'a chingangi chiaikire bwenererete gochora omoruti orache ekero nakure. Ase eng'encho mbachete mwensi tinkonyara goteba oyo obwererete gati yaino mwesi. Narorire, totuare erwanerero yogochora omoruoti."
P5	Omoruoti Engo akaimokereria ritimo igoro agakwana, "Oyo orabe omotang'ania koruta ritimo  rire igoro nakobara goika ikomi ritimo ritarakuna inse, nabe omoruoti ekero nakure."
P6	Buna Omoruoti Engo akorete gokwana, ching'iti chikaigwa eriogi rinene korwa magega yabo. Chigaonchoka gochia magega chikarora Enchogu kegotara nechinguru gocha motwe. @@Kegoteba, "Karwoa nchira ng'ete. Ninche omonene bwenererete koba eruoti."
P7	Enchogu ekaira ritimo nakoribeka ase ritina riaye.  Ekang'usa omotwe gochia magega ekaruta ritimo rire igoro. "Rimo! Kabere! Gatato! Obee!" Enchogu ekarera.  @@Ritimo rikagwa inse kobara goika kane. Enchogu ekaigwa obororo egachaka gotinera amagoro inse. Omoruoti Engo akamotebia, "Nkwarenge neribaga riago." @@Aseigo Enchogu ekagenda.
P8	Magega yeenchogu kogenda, ching'iti chigachaka kogamba nomochengo gati yabo. Nainde bagatabarwa ne'eriogi rinene korwa magega yabo. @@Ebeche egacha kegoteba, "Karwa nchera yane. Karwa nchera yane. Niche kochia koba omoruoti. ninche bwate ekeonwa ekenene. Ninche omokong'u. Nibwenererete koba omoruoti."
P9	Ebeche ekeberereka gochia magega, egasamia ritimo, ekariruta gochia rire igoro. "Rimo! Kabere! Gatato! Kane! Gatano! Oh!" egatuora.@@Ritimo rikagwa inse goika kobara isanonemo. Ekaigwa obororo. Ekabea na koeruta ebuse embeo igoro. @@Engo ekamotebia, "Beche okoruta nigo kware rimo rioka. Ribaga riao riaerire." Ebeche ekagenda.
P10	Magega yaye ching'iti chigachaka goteba, "Ekerwanerero kiabeire egekong'u! Enchogu enene yasinyirwe. Ebeche ere chinguru mono yasinyirwe. Erwano eye onde taiyo orabue!" @@Chinsa echio bakaigwa eriogi korwa magega yabo.  Ekero barigereretie magega bagaichana keria baroche.
P11	Bakarora Egana enene kegocha bosio. Buna Egana yare gocha gegontengo, "Nabo nkonyara. Nimanyete nabo nkonyara. Nabo nkonyara."@@Egana ekaira ritimo ekarisira gochia igoro. Ekang'usa okoboko gochia igoro, ekaminyoka gochia bosio, egacharoka igoro, ekaruta ritimo gochia rire igoro. @@"Rimo! Kabere! Gatato! Kane! Gatano! Gatanorimo! Gatanokabere! Obee!" Egana ekarera.
P12	Ritimo rikagwa inse goika kobara gatano na gatato. @@Egana ekabea. Ekaigwa obororo ekang'ea goonchokanana, gekoemurukania na gotamereria amang'ana amange.@@Korende Omoruoti Engo akamotebia, "Yaya, nigo okonyora ribaga erimo rioka." Ase igo Egana ekagenda.
P13	Ching'iti chinde chigaonchoka kogenda nka. Buna chiachagete kogenda chikarora Engabi enke kegocha montwe. Egatebe gekoechwaniachwania "Ganya, ganya. Nainche tiga nteme. Nabo ngonyara. Tiga nteme."@@Ekero ching'iti chinde chiaigwete amang'ana aye, chionsi chigachaka goseka.
P14	Omoruoti Engo agacharoka igoro gagotwora nobororo, "Tiga! Tagochecheria Engabi! Ning'o ogoteba buna ebinto birakorwe neching'iti chinene tibigokorwa neching'iti chinke? Onye Engabi getagete ribaga nigo ekoegwa ribaga buna ching'iti chinde. Igo irana magega tiga Engabi erute ritimo."
P15	Engabi egaekumba ase Omoruoti oye, egaonchoka ekabogoria ritimo ase omonwa oye. Ekarisira, nechinguru chiaye chionsi naamauga aye amareu egachaka kominyoka. Ekero yaigete gatigati, egatuma igoro mono.@@Ekaeyana, ekabuatoka ritimo egatuora, "Gatano omente gatano ni ikomi." Ritimo rikagwa inse.
P16	Ching'iti chiosi chigakirakiri. Chigasirerigwa.@@Omoruoti Engo atateba, "Eee, Engabi! Isano omente isano neenchera yogoika ikomi. Chichera nechinyinge chiokobara goika ikomi."@@Erwarenerero tiyarenge yokonyora eng'iti enene gose eyebuate chinguru kobua echinde. Erwano eyarenge yokonyora eng'iti eng'aini kobua chionsi. Naboigo Engabi yabete Enting'ana ekero Engo yakwete.

images:

illustrations/pages/25319.png
illustrations/pages/25317.png
illustrations/pages/25318.png
illustrations/pages/25319.png
illustrations/pages/25320.png
illustrations/pages/25321.png
illustrations/pages/25322.png
illustrations/pages/25323.png
illustrations/pages/25324.png
illustrations/pages/25325.png
illustrations/pages/25326.png
illustrations/pages/25327.png
illustrations/pages/25328.png
illustrations/pages/25329.png
illustrations/pages/25330.png
illustrations/pages/25331.png
illustrations/pages/25332.png

translations:

ChiShona (Translation)	Ndiani anogona kuverenga kusvika ku gumi?	id=31823
Dhopadhola (Original)	Ŋa Ma Nyalo Kwano Kir Iy Apar?	id=21401
English (Translation)	Who can count to ten?	id=21413
English (Adaptation)	Who is the next ruler?	id=21797
isiZulu (Translation)	Ngubani ongabala afike eshumini?	id=32018
Kikamba (Translation)	Nũũ ũtonya kũtala nginya ĩkũmi?	id=31744
Kiswahili (Translation)	Ni nani atakuwa mfalme?	id=21842
Kiswahili (Translation)	Nani atahesabu mpaka kumi?	id=22049
Lingala (Translation)	Nani akoki kotanga tii na zomi?	id=31906
Lubukusu (Translation)	Nanu onyala khuubala koola liikhumi?	id=31853
Lusoga (Translation)	Mukulembeze ki anairaku?	id=26341
Oluwanga (Translation)	Ne wina ounyala okhubala okhula ekhumi?	id=31742
Sepedi (Translation)	Ke mang yo a ka balago go fihla go lesome?	id=32067
Sesotho (South Africa) (Translation)	Ke mang ya ka balang ho fihla ho leshome?	id=32051
Setswana (Translation)	Ke mang a ka balang go fitlha go lesome?	id=31825
Tshivenḓa (Translation)	Ndi nnyi ane a nga vhala u swika kha fumi?	id=32028
