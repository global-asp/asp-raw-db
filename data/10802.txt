url:	http://africanstorybook.org/reader.php?id=10802&d=0&a=1
id:	10802
title:	Vrugte
author:	Danel Buitendag
artist:	Wiehan de Jager
lang:	Afrikaans
level:	Read aloud
lic:	Creative Commons: Attribution 3.0
thumb:	http://africanstorybook.org/illustrations/covers/10802.png
desc:	Wie gaan vir die pragtige meisie trou?

page_text:

P1	Eens op 'n tyd was daar 'n gesin wat 'n boom gehad het wat vol soet vrugte was. Almal het die boom besoek om sy heerlike vrugte te proe. Die gesin het ook 'n mooi dogter gehad. Baie mense het haar uitsonderlike skoonheid,  spierwit oë en mooi persoonlikheid bewonder.
P2	Die dogter het 'n mooi jong dame geword. Mans,  oud en jonk,  het na haar huis toe gestroom om haar te vra om met hulle te trou. Haar ouers het besluit dat die man wat onder die boom kan sit sonder om die vrugte te eet,  haar hand in die huwelik kan neem.
P3	Die nuus het vinnig deur die dorp versprei. Die eerste man was gou daar. Hy was die vooraanstande boer in die dorp. Hy was mooi,  jonk en ryk. Hy was deur die ouers verwelkom en met vrugte bedien. Hy het vir 'n paar minute gesit,  maar kort voor lank,  het hy die vrugte geëet. Hy is daar en dan weggestuur.
P4	Die hoof veewagter was volgende. Hy was ook mooi,  jonk en ryk. Die meisie het baie van hom gehou. Die vrugte was aan hom bedien,  en hy het dadlik daaraan gesmul. Hy is ook weggestuur.
P5	Die volgende man het baie grond besit.  Hy was arrogant en lelik. Die meisie het glad nie van hom gehou nie en het gebid dat hy die vrugte eet en weggestuur sou word. Hy is die vrugte aangebied maar het geweier om dit te eet.
P6	Volgende was dit die beurt van die dorp se hoofman. Hy was hooghartig,  oud en lelik. Niemand in die dorp het van hom gehou nie. Die meisie het gewens dat hy die vrugte sal eet en weggestuur word.  Die vrugte is aan die hoofman bedien en hy het geweier om dit te eet. Hy het die hele dag daar gesit. Ongeveer sesuur die aand het hy gevra of hy na die badkamer toe mag gaan. Hy was toegelaat om te gaan.
P7	'n Paar dae later het 'n mooi,  jong,  ryk prins aangekom. Die meisie was opgewonde en het hom aangestaar.   Sy het hom eenkant toe geneem en hom gesmeek om nie die vrugte te eet nie.
P8	Haar ouers het haar aan die "lui een" oorgegee. Die meisie het hulle gesmeek om haar te red,  maar haar ouers kon niks doen nie. Terwyl die boer haar huistoe geneem het,  het hy vir haar 'n pragtige lied gesing terwyl hy sy hande klap. Baie mense het na die pad toe gestroom om die egpaar te sien.
P9	Onder dié mense was daar dienaars van die ryk prins. Hulle het die boer eenkant toe geroep en aangebied om hom geld en beeste te gee as hy die meisie sou los. Sonder huiwering het hy gretig die geld en die beeste geneem en weggeloop.
P10	Die dienaars het die meisie pragtige klere gegee om aan te trek. Hulle het haar na die paleis toe begelei,  reguit na die prins toe. Kort voor lank het hulle haar ouers laat weet en 'n seremonie is georganiseer om die gelukkige paartjie te trou.

images:

illustrations/pages/1344.png
illustrations/pages/1345.png
illustrations/pages/1344.png
illustrations/pages/1346.png
illustrations/pages/1347.png
illustrations/pages/1348.png
illustrations/pages/1349.png
illustrations/pages/1350.png
illustrations/pages/1351.png
illustrations/pages/1352.png
illustrations/pages/1353.png
illustrations/pages/1354.png

translations:

