url:	http://africanstorybook.org/reader.php?id=11149&d=0&a=1
id:	11149
title:	Die Sewende Son: ŉ Indiese Volksverhaal Uit Odisha
author:	Elizabeth Buys
artist:	Pratham Books
lang:	Afrikaans
level:	First paragraphs
lic:	Creative Commons: Attribution 3.0
thumb:	http://africanstorybook.org/illustrations/covers/11149.png
desc:	Hierdie boek gaan oor hoe die wêreld voorheen was. Daar was sewe sonne en het die aarde baie warm gemaak. Die mense wou al die sonne doodmaak

page_text:

P1	Lank,  lank gelede was daar sewe sonne in die lug. Die strale van die sonne het die aarde so warm gemaak dat die mense dit nie kon verdra nie.
P2	Daar was op daardie tyd sewe broers van die Munda stam. Hulle het besluit om van die sewe sonne ontslae te raak. Die Munda broers het hulle pyle na die sonne geskiet en het daarin geslaag om ses van die sonne dood te maak.
P3	Die sewende son het weggekruip van die broers en agter ŉ heuwel gaan skuil.
P4	Noudat die sonne weg was,  was daar geen lig nie en oral was dit pikdonker.  Die bokke kon nie die tiere sien nie,  olifante het in bome vasgeloop,  hase het oor die leeus geloop. Almal was verward en deurmekaar.
P5	Die diere het besluit om ŉ vergadering te hou. Hulle wou 'n plan maak om die probleem op te los.  Die haas het vir die diere vertel dat een van die sewe sonne nog bestaan maar agter 'n heuwel wegkruip. Nou moes hulle besluit wie die beste sou wees om die son te gaan roep.
P6	"Omdat ek koning van die oerwoud is,  sal ek die son gaan roep," sê Leeu. "Son,  Son,  moet asseblief nie weghardloop nie. Kom agter die heuwel uit en skyn op ons," brul Leeu. Maar die son wou nie na Leeu luister nie.
P7	Olifant was volgende om te probeer om die son te roep. Hy lig sy slurp in die lug op en trompetter,  "Son,  Son,  kom asseblief terug!" Maar die son het ook nie na hom geluister nie.
P8	Die pragtige pou het gedans en gepleit,  "Son,  Son,  kom asseblief terug." Maar die son het steeds geweier om uit te kom. Een na die ander het al die diere die son geroep,  maar die son het nie na een van hulle geluister nie. Uiteiendelik het ŉ haan aangebied om die son te roep. Almal het vir hom gelag. Maar Leeu was ŉ regverdige leier en het gesê,  "Die haan moet toegelaat word om te probeer."
P9	Die haan het vorentoe gestap en saggies gekraai,  "Kookoodo koo - koo." Almal was verbaas toe die son 'n klein bietjie agter die heuwel uitgeloer het.
P10	Die haan het weer gekraai. Hierdie keer was hy ŉ bietjie meer dapper,  "Kookoodo KOO-KOO." Die son het bietjie hoër opgekom. Vir die derder keer het die haan gekraai. Hierdier keer het hy nog harder en dapperder gekraai,  "KOOKOODO KOO-KOO." En net daar kom die son hoog en helder uit. Daar was oral lig. Die diere was baie bly en die mense was verlig.
P11	Die diere het vir die mense gevra om nie weer die son dood te maak nie en die mense het ingestem. Van daardie dag af,  wanneer die haan in die oggend kraai,  kom die son op en skyn in die lug.

images:

illustrations/pages/2316.png
illustrations/pages/2317.png
illustrations/pages/2318.png
illustrations/pages/2319.png
illustrations/pages/2320.png
illustrations/pages/2328.png
illustrations/pages/2321.png
illustrations/pages/2322.png
illustrations/pages/2323.png
illustrations/pages/2324.png
illustrations/pages/2325.png
illustrations/pages/2326.png

translations:

English (Original)	The Seventh Sun: a Tribal Tale From Odisha, India	id=2327
French (Translation)	Le Septième Soleil: Une Fable Tribale D’Odisha, en Inde	id=12437
Kikamba (Translation)	Sua Ya Mwonza	id=2396
Kiswahili (Translation)	Sayari Jua Ya Saba	id=2397
Maa (Translation)	Enkolóng E Naápishana	id=2424
Ng’aturkana (Translation)	Akolong Na a Ng’Ikanikarei	id=2996
Oluwanga (Translation)	Were Wa Musafu	id=2993
