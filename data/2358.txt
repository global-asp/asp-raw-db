url:	http://africanstorybook.org/reader.php?id=2358&d=0&a=1
id:	2358
title:	Indoda Yokuqala Nomfazi Wokuqala
author:	Phumy Zikode
artist:	Jemma Kahn
lang:	isiZulu
level:	First words
lic:	Creative Commons: Attribution 3.0
thumb:	http://africanstorybook.org/illustrations/covers/2358.png
desc:	Indoda nomfazi wokuqala babeyizinyoka

page_text:

P1	Emandulo umhlaba usemusha,  izintaba zazemboze umhlaba njengengubo,  nezihlahla ezinde zikhombe isibhakabhaka.
P2	Kulomhlaba kwakukhona idamu elishonayo elimnyama,  elithule futhi elibandayo.
P3	Ekujuleni kwalelidamu kwakuhlala izinyoka ezimbili. Enye incane,  enye inkulu.
P4	Kwathi ngelinye ilanga kwaba nemvula enkulu. Imibani yayigejana ngaphansi edamini. Amanzi athi ukuhlukana isikhashana. Izinyoka zabona umhlaba ngaphezulu,  imibala yawo,  ukuma kwawo kanye nezilwane nabantu. Ngesikhathi amanzi evaleka futhi,  izinyoka azibukhohlwanga ubuhle ezibubonile.
P5	"Ngeke sisakwazi ukuhlala kuleli damu elimnyama,  elibandayo manje," zixoxa. "Asikhuphuke siyobona umhlaba ngaphezulu." "Sizophila kanjani emhlabeni?" kusho inyoka encane. "Sizokhasa ngezisu zethu?"
P6	"Izinyoni zomoya ngeke zisihleke ngokuhambela phansi kwethu," kusho umngani wakhe. "Ngeke sikhase,  sizo hamba!" Kancane kancane izinyoka zaziqaqa. Ngokusondelana ndawonye zaqala ukubhukuda zikhuphuka ziyaphezulu ekukhanyeni.
P7	Uma zifika phezulu emanzini,  kwenzeka into engajwayelekile. Imisila yazo yehlukana kabili-kwaba nemilenze kanye nezinzwane. Ngaphansi kwamakhanda kwakhula izingalo ezimbili ezinezandla neminwe.
P8	Base bengasezona izinyoka,  kodwa sekuyindoda nomfazi.
P9	"Sizo kwakha ikhaya lethu emagqumeni," kusho umfazi. "Njalo ekuseni sizobona ukuphuma kwelanga sizwe ukufudumala kwalo emihlane yethu."
P10	"Woza," kusho indoda yokuqala. "Ngiyeza," kusho umfazi wokuqala. Bahamba ndawonye emhlabeni wabo omusha.

images:

illustrations/pages/1334.png
illustrations/pages/1335.png
illustrations/pages/1336.png
illustrations/pages/1337.png
illustrations/pages/1334.png
illustrations/pages/1338.png
illustrations/pages/1339.png
illustrations/pages/1340.png
illustrations/pages/1341.png
illustrations/pages/1342.png
illustrations/pages/1343.png

translations:

Afrikaans (Translation)	Die Eerste Man en Eerste Vrou	id=11285
Ekegusii (Translation)	Omosacha Omotang’Ani	id=2353
English (Original)	First Man and First Woman	id=2185
French (Translation)	Le Premier Homme Et La Première Femme	id=10761
isiZulu (Translation)	Indoda Yokuqala Nomfazi Wokuqala	id=13023
Kikamba (Translation)	Mũndũũme Wa Mbee	id=2354
Kiswahili (Translation)	Mwanamme Na Mwanamke Wa Kwanza	id=2355
Lugbarati (Translation)	Agupi Oko Ri Oku Oko Ri	id=2360
Lugbarati (Official) (Translation)	Ágúpí Òkò Rɨ̀ Pɨ Òkʉ́ Òkò Rɨ̀ Be	id=8751
Lumasaaba (Translation)	Umusaani Umukiboole, Umukhasi Umukiboole	id=3085
Maa (Translation)	Olée Le Dukúya	id=2739
Ng’aturkana (Translation)	Ekile Lo Eking’Aren Ka Aberu Na Eking’Aren	id=2356
Oluwanga (Translation)	Omusatsa Wa Mbeli Omukhasi Wa Mbeli	id=2357
Siswati (Translation)	Indvodza Yekucala Nemfati Wekucala	id=13077
