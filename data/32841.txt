url:	https://africanstorybook.org/reader.php?id=32841&d=0&a=1
id:	32841
title:	Mbũri mũnene wa ũrongo
author:	Tarsilla  Thuranira
artist:	Marleen Visser
lang:	Kῖmῖῖrũ 
level:	Longer paragraphs
lic:	Creative Commons: Attribution 4.0
thumb:	http://africanstorybook.org/illustrations/covers/32841.png
desc:	Karaaja mono

page_text:

P1	Karaaja mono, ikwari na mbũri yetagwa Ntune. Mbũri Ntune yaari mũnene wa nyomoo iria ikaraga miundene na nyoni. Yatũraga ũtũũro bũbwega. @@Ntũkũ ĩmwe, Ntune ĩreeta nyomoo cionthe na nyoni mũcemanio.
P2	"Acore bakwa, ndabwita nĩuntũ indĩrarĩ na kĩiroto," Mbũri arauga. @@Nyomoo cionthe na nyoni irakira kii. Ĩrathikĩra mũnene wacio bũbwega.
P3	"Ndirarotere gũtĩ na irio kana rũũji bitigeere nthĩgũrũ. Babaingĩ ba mũũrũ jwetũ bakwite!" munene arauga. @@Rĩrĩa nyomoo na nyoni ciaigĩrue kĩroto, bararigara. "Niatia tũkathithia?" Mpaka ĩroria.
P4	Ngũkũ na Mbata iragea na ĩthũganio. Irauga, "Tiga o ũmwe wetũ arête biakuria ncukune ya mũnene." @@Nyomoo cionthe iretĩkĩria mathũganio jau.
P5	Mũnene arekĩra watho. Arauga, "Cweeni mĩkanda. Theekeni ũria wonthe ũtĩreta irio ncukune yakwa. Na bũmũrete kĩrĩ ni."
P6	Ĩndĩ, nyuma ya jaja, nĩ rĩarĩ ĩgiita ria mũnene ũmwerũ kwathana muundene junthe. @@Nyomoo cionthe na nyoni iracemania irathuura mpaka ari mũnene wacio ũmwerũ.
P7	Mbũri ĩrarega Mpaka ĩthĩrwa ĩrĩ mũnene. "Ũni nĩni mũnene. Gũti mũnene ũngĩ. Ntĩũmba kwathĩkĩra ĩĩngĩ," Mbũri ĩrauga.
P8	Nyomoo iraikia irio ncukune ya mũnene ũmwerũ. Ĩndĩ Mbũri ĩtikie no mbi. "Rĩrĩa Mbũri yarĩ mũnene, Twinthe nĩ twamwathĩkaĩra. Nandĩ atĩ kwenda kwathĩkĩra mũnene wetũ ũmwerũ. Tũthithie atĩa?" Ng'ombe ĩroria.
P9	Nyomoo cionthe iria ikaraga nja na nyoni irathũra. "Arĩthũgania karĩ na mwanya natwĩ," bonthe baranung'una.
P10	Kurũ ĩrauga, "Ni ndamũtethererie arĩ mũnene. Ntamamaga ũtũkũ. Ndethagirwa ndĩ nawe ĩgita rionthe, nciejanĩte kũmũtethia."
P11	Ng'ondu ĩrauga, "Ndamũere gue akunĩkĩra aana bawe."
P12	Ngũrwe ĩrauga, "Rĩrĩa arĩ mũnene, eraga acore bawe atĩ ũni ndĩjaga mono. Ĩndĩ jamaingĩ ndethagĩrwa ndĩ muundene jwawe nkĩtiraga na kurĩmĩra mpempe na mwere jwawe."
P13	Ng'ondu ĩroria, "Nĩatia augire? Atĩ nĩ ũrĩĩjaga mono? Gakũthũgania akethĩrwa arĩ mũnene mwanka Kenya?" @@Ng'ondu ĩrongeera ĩrauga, "Namenyithue atĩ tĩwe mũnene kaĩrĩ. Ntĩkũmenya kĩrĩa gĩgutũma athũgania arĩ na gĩtũmi mono."
P14	Nyomoo cionthe iratheka na iretĩkanĩria atĩ Mbũri ĩreete irio kwa mũnene. Mũnene Mpaka ĩrekĩra watho mbũri ĩje kĩrĩwe.
P15	Rĩrĩa nyomoo cietĩre gũcwaa Mbũri, irethĩra akarĩrĩte gĩtĩ na magũrũ jaĩkenue. "Ntĩĩta kĩrĩ Mpaka. Gũtĩ mũnene ũngĩ tiga ni. Rĩrĩa waa mũnene, ũtũraga ũrĩ mũnene," Mbũri ĩrauga.
P16	"Tũgakũtheeka na mĩkanda na tũgwikie kĩrĩ mũnene ũmwerũ," Ng'ondu ĩrauga.
P17	Ng'ombe ĩratheekeera Mbũri mũthirinyene jwayo. @Ĩramĩkucia mwanka kwa mũnene. Ng'ondu, Mbata, Kurũ, Ngũrwe na Ncamba ya ngũkũ irakũngũĩra o ũrĩa Ng'ombe yakũcagia Mbũri. Cionthe iragandũka, @"Ĩkia Mbũri ĩjĩ ndemi kĩrĩ mũnene wetũ ũmwerũ!"
P18	Kuuma rĩu, mbũri yonthe ĩregaga gwĩta ĩkucĩtue. @Ĩthũganagia komikĩtie kotini kwa mũnene.

images:

illustrations/pages/13362.png
illustrations/pages/13351.png
illustrations/pages/13350.png
illustrations/pages/13352.png
illustrations/pages/13353.png
illustrations/pages/13362.png
illustrations/pages/13354.png
illustrations/pages/13363.png
illustrations/pages/13355.png
illustrations/pages/13357.png
illustrations/pages/13356.png
illustrations/pages/13358.png
illustrations/pages/13359.png
illustrations/pages/13360.png
illustrations/pages/13361.png
illustrations/pages/13364.png
illustrations/pages/13365.png
illustrations/pages/13366.png
illustrations/pages/13367.png

translations:

Afrikaans (Translation)	Bok, die Valse Koning	id=21806
Alur (Translation)	Wroth marach	id=33119
English (Translation)	Goat, the false king	id=13541
English (Adaptation)	Bad king	id=21446
isiZulu (Translation)	Imbuzi, inkosi eyayingenalo iqiniso	id=16090
Kiswahili (Translation)	Mfalme mbaya	id=21997
Kiswahili (Translation)	Mbuzi, mfalme bandia	id=22059
Lámnsoʼ (Translation)	Fon wo bi	id=22299
Lusoga (Original)	Wambuzi Isabazinga Omufere	id=13540
Lusoga (Translation)	Kyabazinga omubi	id=25096
Oluwanga (Translation)	Omuruchi omubi	id=22833
Portuguese (Translation)	Bode, O Rei Falso	id=16652
