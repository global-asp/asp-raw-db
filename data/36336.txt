url:	https://africanstorybook.org/reader.php?id=36336&d=0&a=1
id:	36336
title:	Abele le popi ea ausi oa hae
author:	Khothatso Ranoosi and Marion Drew
artist:	Jesse Breytenbach
lang:	Sesotho (Lesotho)
level:	Longer paragraphs
lic:	Creative Commons: Attribution 4.0
thumb:	http://africanstorybook.org/illustrations/covers/36336.png
desc:	Pale e bonolo ka moena le khaitseli

page_text:

P1	Ho ne ho ena le moshanyana eo lebitso la hae e neng e le Abele. O ile a iketsetsa kariki. @@Abele o ne a sena moqhobi ea ka mo khannelang kariki ea hae e ncha. Eaba o re ho ausi oa hae Palesa, "Ke batla moqhobi oa kariki ena ea ka. Ke kopa u mphe popi ea hao. E tla lula ka kariking."
P2	Empa Palesa a re, "A-e, ke batla popi ea ka." Ha Palesa a hana ka popi ea hae, Abele o ile a koata. A choabola popi hape a e hula.  @@Palesa a hula popi ea hae ka sephaka se seng. Abele a tosa le Palesa a tosa. Sephaka sa popi sa tsomuha!
P3	Palesa a lla a mathela ho 'm'e oa hae. "Bona 'M'e," a rialo, "Abele o tsomutse sephaka sa popi ea ka ebile se tsoile. O ne a batla popi ea ka e lo lula ka kariking ea hae, empa 'na ke ne ke batla ho bapala le eona."  @@'M'e oa hae a re, "Abele ha a its'oara hantle."
P4	'M'e a nahana ka ho ruta mora oa hae ho se ts'oare lintho tsa ho bapala tsa ausi oa hae. A ba le mohopolo.@@A ea ho motsoalle oa hae oa ngaka a  mo kopa, "Ke kopa hore u nthuse." Ngaka ea araba, "Nka u thusa joang motsoalle?"
P5	'M'e a araba, "Mora oa ka Abele ha a its'oara hantle matsatsing ana." O tsomutse sephaka sa popi ea ausi'ae. Ha a tlameha ho etsa joalo.@@Hosane ke tla mo joetsa hore a tlise popi eno ho uena o e kenye sephaka  hape."
P6	"Ke kopa u joetse Abele hore a u patalle mosebetsi ua hau. Ha a na chelete, joale u tla mo joetsa hore a hloekise koloi eane ea hau e kholo ea khale e lulang e le leroele." Ha a rialo 'm'e.@@Motsoalle oa hae a ts'eha a re, "Ehe- ehe! Ke hantle."
P7	'M'e oa Abele a khutlela ha hae. A botsa Abele, "Ha o kula kapa o lemetse o ea kae?" Abele a araba a re, "Ha ke kula kapa ke lemetse, ke tlameha ho ea ngakeng."@@'M'e oa Abele a re, "O lemalitse popi, o tlameha ho e isa ngakeng hona joale."
P8	Joale Abele a nka popi a e isa ngakeng. "Popi ena e lemalitsoe hampe. 'M'e oa ka o itse ke e tlise ho uena. Ngaka, na o ka e kenya sephaka se secha?"@@Ngaka ea lumela hore e tla kenya sephaka se secha. O ile a fela a se kenya.
P9	Ngaka ea re ho Abele, "Popi e na le sephaka se secha. U tlameha ho mpatala. U na le chelete e kae?" @@Abele a araba, "Kea kopa ngaka, ha ke na chelete hohang. Ha ke na ho khona ho patalla mosebetsi oo u o entseng."
P10	Ngaka ea re, "Ke hantle! Ha u na chelete? Koloi ea ka e kholo e lits'ila haholo! Hloekisa koloi ea ka, 'me ka tsela eo u tla be u mpatala."@@Abele a nka nkho ea metsi le lesela le hloekileng. Ho ile ha mo nka nako e telele ho hlatsoa koloi eno e lits'ila.
P11	Eaba Abele o nka popi o e khutlisetsa ho Palesa. O ne a thabile haholo, a re ho Abele, "O abuti ea hantle. Kea leboha ha u lokisitse popi ea ka." @@"Ausi oa ka, ke kopa ts'oarelo ka ho koata le ho u koatisa," ke Abele eo.
P12	Ho tloha ka letsatsi leo, Abele a se hlole a nka lintho tsa ausi ua hae hape. 'Me a leka ka hohle-hohle hore a se mo koatise. @@Abele a hopola hore na ho mo nkile nako e telele hakae ho hlatsoa koloi ea ngaka e kholo e lits'ila. A nahana hore ho ne ho sa hlokahale hore ebe o koatile le hore ebe o robile lintho.

images:

illustrations/pages/25399.png
illustrations/pages/25393.png
illustrations/pages/25394.png
illustrations/pages/25395.png
illustrations/pages/25396.png
illustrations/pages/25398.png
illustrations/pages/25397.png
illustrations/pages/25399.png
illustrations/pages/25400.png
illustrations/pages/25401.png
illustrations/pages/25402.png
illustrations/pages/25403.png
illustrations/pages/25404.png

translations:

Afaan Oromo (Translation)	Abeeliif Ashaangulliitii Obboleettii isaa	id=35504
Afrikaans (Translation)	Abel en sy sussie se pop	id=37755
Amharic (Translation)	አቤልና የእህቱ አሻንጉሊት	id=21583
Amharic (Translation)	አቤልና የእህቱ አሻንጉሊት	id=21585
Chichewa (Translation)	Abel ndi chidole cha mchemwali wake	id=34950
Chinkhonde (Translation)	Abelo ni cidoli ca mulumbu wake	id=34984
Chitonga (Malawi) (Translation)	Abelu ndi chidoli chamuzichi waki	id=35009
Citumbuka (Translation)	Abel na mwanchi wamdumbu wakhe	id=35036
Ciyawo (Malawi) (Translation)	Abelo ni cidole ca alumbu ŵawo	id=35060
Ellomwe (Malawi) (Translation)	Abel na echidolle ya murokoriye	id=35094
English (Original)	Abel and his sister's doll	id=21513
English (Adaptation)	Abel and his sister's doll (Colour-in)	id=21518
French (Translation)	Abel et la poupée de sa sœur	id=33148
isiXhosa (Translation)	U-Abheli nonodoli kadade wabo	id=37838
isiZulu (Translation)	U-Abel nonodoli kadadewabo	id=37717
Kanuri (Translation)	Ngwalimi-a Fero Karamabe Yanzǝganabe-a	id=32287
Khoekhoegowab (Translation)	Abeli tsî ǃgâsas di popis tsîra xa	id=24666
Kinyarwanda (Translation)	igikinisho cya mushiki wa Abeli	id=23375
Kiswahili (Translation)	Abeli na mwanasesere wa dadake	id=34487
Luganda (Translation)	Abelli ne dolle ya mwanyinaze	id=23013
Lugwere (Translation)	abel ne ekidole ekya mwonyoko weh	id=23826
Lusoga (Translation)	Aberi ni dole wa mwaninha	id=24879
Lusoga (Translation)	Abeli ni doli wa'mwanhinha	id=31009
Oshikwanyama (Translation)	Abel nokapopifa kamumwaina	id=24148
Oshindonga (Translation)	Abel nokapopitha koka mwaina kadhona ke	id=23906
Otjiherero (Translation)	Abel no mbopi jomute kue	id=24176
Rukwangali (Translation)	Abel nosipopisa sampanzendi	id=31496
Runyankore (Translation)	Abeeri Na Dolle Ya  Mwine Nyina	id=24026
Sepedi (Translation)	Abele le mpopi wa sesi wa gagwe	id=33457
Sesotho (South Africa) (Translation)	Abele le popo ya ausi wa hae Palesa	id=33369
Siswati (Translation)	Abel namdoli wadzadzewabo	id=33394
Tshivenḓa (Translation)	Avhele  na mpopi wa khaladzi awe	id=34293
Xitsonga (Translation)	Hlanganani na n'wampopi	id=34160
