url:	http://africanstorybook.org/reader.php?id=20072&d=0&a=1
id:	20072
title:	Kalabushe Die Babbelkous
author:	Fanie Viljoen
artist:	Jesse Breytenbach
lang:	Afrikaans
level:	First paragraphs
lic:	Creative Commons: Attribution 4.0
thumb:	http://africanstorybook.org/illustrations/covers/20072.png
desc:	Kalabushe is vriendelik en nuuskierig

page_text:

P1	Lank gelede was daar ’n meisie genaamd Kalabushe. Kalabushe was ’n babbelkous. Haar ma het haar gewaarsku om nie so baie te praat nie, maar Kalabushe het nie geluister nie.
P2	Op ’n dag word Kalabushe se tannie siek. Sy het oorkant die vallei gebly, aan die anderkant van Kalabushe se dorpie.
P3	Kalabushe se ma was daardie dag baie besig. Eers laat die aand gee sy vir Kalabushe kos om vir haar siek tannie te neem.
P4	Op pad soontoe ontmoet Kalabushe vir Sinson, die hiëna wat in ’n mens verander het.
P5	Sinson het haar gevra wat sy dra.
 
"Vleis, eiers en melk," het Kalabushe geantwoord. Kalabushe se ma het haar gewaarsku om nie te sê wat in haar mandjie is nie.
P6	Kalabushe het ook vir Sinson vertel dat haar tannie siek was en dat sy vir haar kos neem.

Sinson het begin kwyl toe hy aan die vleis dink wat Kalabushe dra.
P7	Hy het vinnig voor Kalabushe uitgehardloop na haar tannie se huis toe.
P8	Hy het Kalabushe se tannie ingesluk en homself met haar kombers toegetrek.
P9	Toe Kalabushe by die huis aankom, was alles baie stil.

Sy het ingestap en geroep, "Waar is Tannie?"
P10	Toe Kalabushe nie haar tannie se stem hoor nie, het sy na haar slaapkamer gestap. Sy was verras om iemand onder die groot kombers te sien.
P11	"Tannie, waarom is jou ore vandag so groot?" het Kalabushe gevra.

"Om jou beter te kan hoor," het Sinson van onder die kombers geantwoord.
P12	"Tannie, waarom is jou oë vandag so groot?" het Kalabushe weer gevra.

"Om jou beter te kan sien," het Sinson geantwoord.
P13	"Tannie, waarom is jou mond vandag so groot?" het Kalabushe laastens gevra.

"Om jou te kan insluk," het Sinson geantwoord. Sinson het opgespring en vir Kalabushe ingesluk.
P14	Omdat Kalabushe so ’n babbelkous was, het sy aangehou om te praat, selfs al was sy in Sinson se maag. Sy het baie vrae gevra.
P15	Sinson was later so moeg van Kalabushe se vrae dat hy besluit het om haar uit te spoeg.
P16	Kalabushe en haar tannie is deur die dorpsmense gered. 

Van daardie dag af het Kalabushe nie meer so baie met vreemdelinge gepraat nie.

images:

illustrations/pages/9449.png
illustrations/pages/9393.png
illustrations/pages/9392.png
illustrations/pages/9394.png
illustrations/pages/9395.png
illustrations/pages/9448.png
illustrations/pages/9449.png
illustrations/pages/9450.png
illustrations/pages/9445.png
illustrations/pages/9447.png
illustrations/pages/9446.png
illustrations/pages/9451.png
illustrations/pages/9452.png
illustrations/pages/9453.png
illustrations/pages/9522.png
illustrations/pages/9523.png
illustrations/pages/9455.png

translations:

Afrikaans (Translation)	Kalabushe Die Spraaksame Meisie	id=11393
ChiTonga (Translation)	Kalabushe Mukanazi	id=18647
CiNyanja (Translation)	Kalabushe Musikana Wokambisisa	id=18666
Dhopadhola (Translation)	Nyakawululu Ja Cut Wac	id=15760
English (Translation)	Kalabushe The Talkative	id=9526
English (Adaptation)	Kalabushe And The Hyena	id=20915
French (Translation)	Kalabushe, La Bavarde	id=10842
IciBemba (Translation)	Kalabushe Umukashana Uwaleelandisha Saana	id=18685
isiNdebele (Translation)	Ufikile Okhulumela Futhi	id=13057
isiXhosa (Translation)	Unandipha Intombazana Elincoko	id=17578
isiZulu (Translation)	Ukalabushe Intombazanyana Ekhuluma Kakhulu	id=10130
isiZulu (Translation)	Intombazane Eyayikuthanda Ukukhuluma	id=12168
isiZulu (Adaptation)	Uzama Intombazanyana Ekhuluma Kakhulu	id=13600
Kinyarwanda (Translation)	Kabanyana, Gacuma K’Amagambo	id=17465
Kiswahili (Original)	Kalabushe, Chiriku	id=9259
Kiswahili (Adaptation)	Chiriku	id=18417
Kiswahili (Translation)	Kalabushe Na Fisi	id=21152
Lugwere (Translation)	Kadondi Omutumulitumuli	id=16191
Lunyole (Translation)	Neŋamba	id=16422
Lusamia (Translation)	Kalabushe Mulomi Lomi	id=9670
Mampruli (Translation)	Azuma Yatɔa Gbalinŋu Daana	id=20387
Portuguese (Translation)	Kalabushe a Tagarela	id=16654
Sepedi (Translation)	Kalabuše Wa Go Bolela Kudu	id=18164
Sesotho (South Africa) (Translation)	Moitheri Ya Buang Haholo	id=20034
Setswana (Translation)	Katlego, Mosetsana Yo O Buang Thata	id=15044
SiLozi (Translation)	Kalabushe Mukanazi	id=18726
Talen (Translation)	Kalabushe Toagaleh Daan	id=20193
Tigrigna (Translation)	ለታይን ዝብእን 	id=21171
Tshivenda (Translation)	Kalabushe  Muambi Wa Biko	id=18193
Xitsonga (Translation)	Khalabushe Wo Vulavula Ngopfu	id=18873
