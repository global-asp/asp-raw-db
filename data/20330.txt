url:	http://africanstorybook.org/reader.php?id=20330&d=0&a=1
id:	20330
title:	Umkhonto Ka Thabani 
author:	Khanyi  Dubazana
artist:	Rob Owen
lang:	isiZulu
level:	Longer paragraphs
lic:	Creative Commons: Attribution 4.0
thumb:	http://africanstorybook.org/illustrations/covers/20330.png
desc:	UThabani unikezwa isipho somkhonto ngumfowabo. Ingabe uzophelelaphi nalomkhonto?

page_text:

P1	UThabani wayengumfana okhula kancane. Wayenomfowabo uQhawekazi owayeyibhungu elihle futhi eliqhawe elihlonishwayo. UThabani wayefisa ukufana nobhuti wakhe.
P2	Ngelinye ilanga, uQhawekazi wapha umfowabo omcane umkhonto. Wajabula uThabani wagxumagxuma! UQhawekazi wayethemba ukuthi uThabani uzokhula abe namandla, akwazi naye  ukulwa izimpi azinqobe.
P3	UQhawekazi wayephuma nezinye izinsizwa ayokulwa. Wayebuya nemiqhele, kodwa ngamanye amalanga abuye nemihuzuko namanxeba.
P4	Uma umfowabo enqobile, uThabani wayefika ecula izingoma zokunqoba noma esho izibongo zakhe.
P5	Kanti uma uQhawekazi elimele, wayesizwa nguThabani ukwelapha amanxeba akhe.
P6	UThabani wayevuka ekuseni athathe umkhonto wakhe awulole. Umkhonto wakhe wawuyisipho ayesithanda kakhulu.
P7	Waba muhle umkhonto ulolwa, walungela ukusebenza. Uma uQhawekazi esiya empini, uThabani yayefisa ukuhamba naye, kodwa wayexolisa ethi usalola umkhotho wakhe.
P8	UThabani wawulola umkhonto waze wancipha kancane, kancane, waze wamncane wangangommese.

Lafika ilanga lapho uQhawekazi emcindezela ukuthi bahambe. "Thabani, usukhulile manje, kanti nomkhonto wakho usulungele ukusebenza."
P9	"Thatha umkhonto, sihambe!" kusho uQhawekazi. Akamnikanga isikhathi sokucabanga. 

Weza uThabani emva kukaQhawekazi esaba kakhulu! Waphuza ukubona uQhawekazi ukuthi umkhonto usuphelile ukulolwa!
P10	Bafika empini. UThabani wafika nomkhonto ophelele  etsheni egajwe uvalo nesikhali sakhe sasingemsize. UQhawekazi wamfaka ngasemuva kwakhe ukuze amvikele umfowabo.

Umkhonto kaThabani wawungayilungele neze impi!
P11	UQhawekazi walimala elwa. Wasizwa uThabani ukumnakekela ukuze anqobe. Umkhonto omncane owabe usungangommese wasika amahlamvu avala amanxeba kuQhawekazi kanye nalabo ababesempini nabo.
P12	Babuya empini bethokozile. UQhawekazi wasizwa uThabani, noThabani wasizwa uQhawekazi ukuze banqobe izitha!

images:

illustrations/pages/25018.png
illustrations/pages/25015.png
illustrations/pages/25016.png
illustrations/pages/25017.png
illustrations/pages/25018.png
illustrations/pages/25019.png
illustrations/pages/25020.png
illustrations/pages/25021.png
illustrations/pages/25022.png
illustrations/pages/25023.png
illustrations/pages/25024.png
illustrations/pages/25025.png
illustrations/pages/25026.png

translations:

English (Translation)	Thabani's Spear	id=20331
