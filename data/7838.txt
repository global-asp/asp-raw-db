url:	http://africanstorybook.org/reader.php?id=7838&d=0&a=1
id:	7838
title:	Lits'oene Tse Ne Li Ea Koana Le Koana
author:	Moeketsi Buku
artist:	Benjamin Mitchley
lang:	Sesotho (Lesotho)
level:	Read aloud
lic:	Creative Commons: Attribution 3.0
thumb:	http://africanstorybook.org/illustrations/covers/7838.png
desc:	Batho ba neng ba phela motseng ba hlokofetsoa ke liphohofolo tse hla ba fallela lithabeng le malapa a bona. Ba qala ho phela ka litholoana le meroho ebe ba fetoha litsóene. Ha ba fetohile ba hlokomela hore ha ba sa batla ho lula kapa ho phela moho ebe ba falla.

page_text:

P1	Ho ne ho na le batho ba neng ba phela motseng o ne o na le meotloana e manyane. Ba ne ba phela ha bohloko ba lula ba sa thaba. Liphoholfolo tse hlaha tsa naheng li ne li lula li ba jella lijo le limela,  le matsatsi a mang li ne li ja le bana ba tsamaeang naheng ba le bang. Ho ne ho le bosula haholo motseng ona mme batho ba mona ba ile ba tlameha ho nahana ka motse o mong o ba ka fallelang ho ona.
P2	Lelapa le leng la fumana leqheka. Ba bona ka moo liphohofolo li ba hlorisang ea ba fallela lithabeng moo ho ne ho tletse majoe feela le meru. Ho ne ho na le mesha ea naha le linonyana tse fofelang tlase hoo lika tsa bolaoa ka majoe.
P3	Malapa a mang eare ha a bona hore lelapa le falletseng le phela hantle joang ba bona hore ba ba latele. Ba fumana hore le bana ba bona ba phela ka khotso ebile ba shahlile. Motsoali ea neng a se a phela thabeng a bollela ba setseng morao hore ba tle ba tlo lula mmoho ka khotso. Hang kamorao ho moo eaba kaofela malapa a neng a setse motseng a fallela lithabeng moo ba iphumanetseng sebaka sa ho lula le malapa a bona ha monate ba bile ba ipotsa hore na hobaneng ba sa fitlha lithabeng khajana ho baleha liphohofolo tse neng li ba philisa ha bohloko.
P4	Ha ba ntse ba lula moo lithabeng bana ba bona ba qala ho ba masene le ho ithuta bophelo ba lithabeng. Ba ne ba se ba tseba ho hloa mafika joale ka mesha ebile ba tseba le ho bapala hara muru ka makala a lifate joalo ka litsóene. Batho ba neng ba feta ka tsela ba ne ba nahana hore batho bao ba phelang moo ke lits'oene empa ha ba atemela ba fumana hore ke batho ba ntseng ba apere liphahlo joalo ka bona. Ba mpa feela ba iketsilitse lehae lithabeng le kahare ho mafika.
P5	Hanyane hanyane lintho tsa qala ho fetoha. Batsoali ba hlokomela hore bana ba bona ha ba sa bua joalo ka pele empa ba bohola joalo ka litsóene. Batsoali ba hlokomela hore batsoali ba bang le bona ba fetoha. Linko tsa bona li ne li hola hape ba ne ba hlaha boea bo bongata mmeleng esita le meno a bona a ne a se a hotse haholo. Ka mora nakoana eaba ba lemoha hore ba sebelisa maoto a mane hona le a mabeli. Ke mona moo ba ileng ba hlokomela hore ba se ba fetohile liphohofolo. Phohofolo e bitsoang tsóene.
P6	Ha nakoana litsóene li ile tsa phela ka khotso empa hoa fetoha ha li tlohela ho buisana,  tsa lebala le ho bua eaba li phela li bohola. Tsa lahla le liphahlo tseo li neng li li apara hobane mmele ea tsona e ne e tletse boea feela. Empa li ne li hopola hore ekile ea eba batho feela ha li shebana li hlokomela hore linko tsa bona li holile haholo,  mme sena se ile sa etsa hore li qale ho tséhana le ho somana ke linko tsa tsona. Sena se ne se tla etsa hore tsóene e koatileng kapa e ba e somang e koate hoo e ne e tlala khalefo e bakang hore e tlola tlole ke ho koata.
P7	Eaba lits'eho le ho somana ho ba ho ngata hoo litsóene li neng li sa khone ho lula mmoho. Lelapa ka leng la qala ho fallela thokonyana ha ba khathala ke ho tséua linko. Ke ka hoo kajeno litsóene li sa luleng mmoho joalo ka batho.

images:

illustrations/pages/1160.png
illustrations/pages/1162.png
illustrations/pages/1164.png
illustrations/pages/1166.png
illustrations/pages/1167.png
illustrations/pages/1169.png
illustrations/pages/1170.png

translations:

Luganda (Translation)	Ebigaya Ebyali Byetala Eno N’Eri	id=7168
Lugbarati (Translation)	Ojimata Acipi 'dosi 'dasi 'diyi	id=7269
