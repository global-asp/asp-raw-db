url:	http://africanstorybook.org/reader.php?id=18174&d=0&a=1
id:	18174
title:	Kachɛ Nɛ Epeŋi Yɔ Kade
author:	Chief A-R. Adam (OLE Ghana)
artist:	Jesse Breytenbach
lang:	Gonja
level:	First paragraphs
lic:	Creative Commons: Attribution 4.0
thumb:	http://africanstorybook.org/illustrations/covers/18174.png
desc:	Kachako nɛ epeŋi yɔ kade. E ka yɔ na nɛ asɔ fara a chɛrga.

page_text:

P1	Kachako nɛ Epeŋi yili fanɛ e beeŋ ya bɔɔ mo sipo cheso kufɔl so. Esipoche kufɔl malɛ wɔ awɔlpa be kaba ndoŋ nna. Kumo be kaman nɛ Epeŋi kaŋɛ abɔrɛwɔlpa le,  "Maaŋ chɛr meeŋ yɔ m bɛta m ba naniere."
P2	Epeŋi ka yɔ nɛ abee chɛ echimu fulful.
P3	Nɛ afuu nɛ ndibi fara a ji emɔrɔ. Nɛ ndibi nyagbo. Nseŋ farnyaŋ amo be afantaŋ to n lɛ kaplɛkama.
P4	Nɛ awɔlpa fara a munito. Nseŋ birito.
P5	Nɛ abɔrɛwɔlpa be kagbene jija amo ŋkpal asheŋ nɛ a bee wora na so. Nseŋ fara a shu. Nɛ anishichubi damta wurge.
P6	Nɛ nchu fara a muni durnya kikɛ so.
P7	Saŋɛ ere so nɛ Epeŋi bee blasé nɛ k lar kumo sipo cheso pe ashi awɔlpa be kaba ndoŋ. Ndoŋ nna nɛ epeŋi wora kufɔl bai bai nseŋ bɛta n yɔ epe.
P8	Nɛ awɔlpa be kagbene fuli ŋkpal e ka wu Epeŋi so nseŋ fulto parr. Nɛ abee ta amo be afitiri bumbuŋ be asɔbuuso lela m buu.
P9	Nɛ afu bɛta n ya dese. Nɛ ndibi parga amo be ayabi to a mushe.
P10	Awɔlpa be kagbene daŋ fuli ga ŋkpal a ka naŋ wu amo nio Epeŋi so. Ndoŋ nna nɛ a ya kaa pel.
P11	Nɛ afitiri nɛ afantaŋ wurbi lar kasawule so a kaŋɛ,  "hɛloo." Nɛ durnyaŋ kikɛ bee nyɛkpɛso.
P12	Nɛ enio Epeŋi nyaŋɛ n fulto kaplɛkama. Nseŋ kaŋɛ,  "Ŋ kaŋɛ fanɛ meeŋ bɛta m ba."

images:

illustrations/pages/14611.png
illustrations/pages/14612.png
illustrations/pages/14598.png
illustrations/pages/14600.png
illustrations/pages/14602.png
illustrations/pages/14604.png
illustrations/pages/14605.png
illustrations/pages/14606.png
illustrations/pages/14607.png
illustrations/pages/14608.png
illustrations/pages/14609.png
illustrations/pages/14610.png
illustrations/pages/14611.png

translations:

Akuapem Twi (Translation)	Da a Owia Kɔtɔe	id=18458
Dagaare (Translation)	A Bebiri Na Ŋmenaa Naŋ Da Ba Kyebe	id=17770
Dagbani/Dagbanli (Translation)	Dahinshɛli Wuŋtaŋa Ni Daa Zo	id=18149
Dangme (Translation)	Ligbi Ko Pu Ɔ Ho Ɔ	id=18339
English (Translation)	The Day the Sun Went Away	id=14771
Ewe (Translation)	Gbe Si Gbe Ɣe Dzo La	id=18165
Fante (Translation)	Da a Ewia Kɔree	id=18488
French (Translation)	Le Jour Où Le Soleil S'en Alla	id=14970
Ga (Translation)	Gbi Ni Hulu Shi Kɛtee	id=18335
Kasem (Translation)	Dɛ Delo Wia Na Viiri To	id=18233
Kinyarwanda (Translation)	Umunsi Izuba Ryigendeye	id=17458
Kiswahili (Translation)	Siku Ambayo Jua Lilipotea	id=15615
Lunyole (Translation)	Oludaalo Olu Lyuba Lya Ŋoyeŋo	id=16425
Mampruli (Translation)	Dahinseeli Wuntaŋŋa  Ŋɔn Daa Zɔa	id=19321
Nzema (Translation)	Kenle Mɔɔ Ewia Ne Hɔle La	id=18431
Portuguese (Translation)	O Dia Que O Sol Foi Embora	id=16411
Yoruba (Translation)	Ọjọ́  Tí Òòrùn Rin Ìrinajò	id=16555
