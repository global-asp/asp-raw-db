url:	https://africanstorybook.org/reader.php?id=35075&d=0&a=1
id:	35075
title:	Lyuŵa, Mwesi, Ula ni Mbepo
author:	Ahmmardouh  Mjaya and Lyna  Tchale
artist:	Children of Paleng
lang:	Ciyawo (Malawi)
level:	Longer paragraphs
lic:	Creative Commons: Attribution 4.0
thumb:	http://africanstorybook.org/illustrations/covers/35075.png
desc:	Lyuŵa

page_text:

P1	Kalakala, Lyuŵa, Mwesi, Ula ni Mbepo yaliji pa ukangani.
P2	Cakusawusya cakwe caliji cakuti Lyuŵa lyasosaga kuti liŵaleje lisiku lyosope. Mwesi wasosaga kuti uŵaleje lisiku line lililyose. @@Ula jasosaga kuti jigweje lisiku line lililyose, nipo Mbepo nombe najo jasosaga kuti jipujeje lisiku line lililyose. Jemanjajo nganasosaga kupelegana lipesa.
P3	Jemanjajo ŵaganisye kuti atame pasi ni kuŵecetana ya nganiji. Lyuŵa lyawuwusisye Mwesi kuti, "Mmwe mkusatendaga cici cakucikamucisya cilambo ca pasi?" @@Mwesi wajanjile kuti, "Une ngusaŵala cilo kuti yinyama yikomboleje kusakula."
P4	Mwesi wajiwusisye Ula kuti, "Mmwe mkusatendaga cici cakucikamucisya cilambo ca pasi?" @@Ula jajanjile kuti, "Une ngusacipa cilambo ca pasi mesi kuti yitela ni yakumela yine yikule cenene. Ngusapeleka mesi gakuti yinyama yimweje."
P5	Ula jajiwusiyse Mbepo kuti, "Mmwe mkusatendaga cici cakucikamucisya cilambo ca pasi?" @@Mbepo jajanjile kuti, "Une ngusapyajile pa cilambo ca pasi kuti paŵe pa casa. Ngusajawusya ula pane palipose pa cilambo ca pasi."
P6	Mbepo jaliwusisye Lyuŵa kuti, "Mmwe mkusatendaga cici cakucikamucisya cilambo ca pasi?" @@Lyuŵa lyajanjile kuti, "Ngusacipa cilambo ca pasi lilanguka ni ndukutila kuti yinyama ni yakumela yikole umi."
P7	Lyuŵa, Mwesi, Ula ni Mbepo yapikanicisye cenene yakuŵeceta ya jwalijose.
P8	Kaneko Lyuŵa lyatite, "Yili yakuwona kuti jwalijose jwa uwe akusacikamucisya cilambo ca pasi mwakwilana ni mwaŵelele." "Yakuwona," watite m'yo Mwesi, "Pangali jumo jwa uwe jwali jwakwapunda acimijakwe." @@"Mpaka tukombolece kukamulila masengo yalumo," jatite m'yo Ula. Mbepo jatite, "Ni kwende tugaŵane masiku." Wosope ŵajiticisye.
P9	Ni ligongo lyake katema kane mkusawuwona mwesi lyuŵa lili mkuŵala nambo soni mkusajipikana mbepo ula jili mkugwa. @@Lyuŵa, Mesi, Ula ni Mbepo yikamula masengo cenene yalumo. Yikusapikangana.
P10	Ana mkusacinonyela cici, lyuŵa, mwesi, ula kapena mbepo? @@Mcijambule cimkusacinonyela mnope.
P11	Cilamboci cili cakusosecekwa kwa uwe kuti tukole umi. Cikusatupa yakulya ni malo gakutama, yinyama ni yakumela. Yosopeyi yikusatukamucisya mwa litala line. Mbusyo syakwe nombe uw mpaka tukombolece kutenda kane kakwe kuti tucikamucisye cilamboci. @@Ana mmwe tumcitenda cici kuti mcikamucisye cilamboci. Mlembe nganisyo syenusyo.

images:

illustrations/pages/16102.png
illustrations/pages/16100.png
illustrations/pages/16101.png
illustrations/pages/16102.png
illustrations/pages/16103.png
illustrations/pages/16104.png
illustrations/pages/16105.png
illustrations/pages/16106.png
illustrations/pages/16107.png
illustrations/pages/16110.png
illustrations/pages/16108.png

translations:

Afrikaans (Translation)	Son, Maan, Reën en Wind	id=37763
Chichewa (Translation)	Dzuwa, Mwezi, Mvula ndi Mphepo	id=34965
Chinkhonde (Translation)	Suba, Mwesi, Fula ni Mbelo	id=35000
ChiTonga (Translation)	Zuba, Mwezi, Imvwula Amuwo	id=32879
ChiTonga (Adaptation)	Zuba, Mwezi, Mvwula, Amuwo	id=37407
ChiTonga (Adaptation)	Zuba, Mwezi, Mvwula a Muwo	id=37720
Chitonga (Malawi) (Translation)	Lumwi, Mwezi, Vuwa ndi Mphepu	id=35025
CiNyanja (Translation)	Zuba, Mwezi, Mvula na Mpepo	id=32840
CiNyanja (Adaptation)	Dzuwa, Mwezi, Mvula ndi Mphepo	id=37722
Citumbuka (Translation)	Zuŵa, Mwezi, Vula na Mphepo	id=35051
Ellomwe (Malawi) (Translation)	Nndduwa, Mweri, Murimu na Ephevo	id=35107
English (Translation)	Sun, Moon, Rain and Wind	id=16111
IciBemba (Translation)	Kasuba, Mweshi, Mmfula, na Mwela	id=32864
IciBemba (Translation)	Akasuba, Umweshi, Imfula Noomwela	id=33257
IciBemba (Adaptation)	Akasuba, Umweshi, Imfula Noomwela	id=37723
isiXhosa (Translation)	ULanga, uNyanga, uMvula noMoya	id=37848
isiZulu (Translation)	ULanga, uNyanga, uMvula noMoya bayaxoxa	id=37712
Lusoga (Translation)	Musana, Mwezi, Nkuba ni Mpewo	id=21261
Lusoga (Translation)	Musana, Mwezi, Maadhi ni Mpewo	id=21383
Oshikwanyama (Translation)	Etango, Ohani, Odula nOmhepo	id=31598
Oshindonga (Translation)	Etango, Omwedhi, Omvula nOmbepo	id=31656
Otjiherero (Translation)	Ejuva, Omueze, Ombura no Mbepo	id=31618
Rukwangali (Translation)	Ezuva, Kwedi, Mvhura noMpepo	id=31617
Sepedi (Translation)	Letšatši, Ngwedi, Pula le Moya	id=32458
Sesotho (Lesotho) (Adaptation)	Letsatsi, Khoeli, Pula le Moea	id=34939
Sesotho (South Africa) (Translation)	Letsatsi, Kgwedi, Pula le Moya	id=32437
Siswati (Translation)	Lilanga, Inyanga, Imvula neMoya	id=32444
Tshivenḓa (Translation)	Ḓuvha, Ṅwedzi, Mvula na Muya	id=37855
Xitsonga (Translation)	Dyambu, N'weti, Mpfula na Moya	id=37747
