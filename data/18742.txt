url:	http://africanstorybook.org/reader.php?id=18742&d=0&a=1
id:	18742
title:	Magozwe
author:	Edith Sikota Habwanda
artist:	Wiehan de Jager
lang:	SiLozi
level:	Longer paragraphs
lic:	Creative Commons: Attribution 4.0
thumb:	http://africanstorybook.org/illustrations/covers/18742.png
desc:	Mushimani waifumana mwamikwakwa amoho ni balikani bahae babasina mabaka yamainelo. Cwale ye ki nto yakuupula buinelo bwahae nimwacincezi kabupilo bobunde.

page_text:

P1	Mwatolopo ya Nairobi,  nekuina sikwata sabashimani benebasina mandu. Zazi ni zazi nebapila anga bupilo bwabona ona cwalo.    Zazi lelimwi,  bashimani kona balonga miseme yabona kuzwa kwatuko yamikwakwa monebalobalanga. Kuli bazuse silami,  nebatukisanga mulilo kakuitusisa masila amwamikwakwa. Fahali abashimani bao,  nekunani mushimani walibizo la Magozwe. Yo kona yeneli yomuinyani.
P2	Nako yenebatimezi bashemi ba Magozwe,  nana ni lilimo zeketalizoho. Kasamulaho wacwalo,  kona aya nikuyopila ni bomalumahe bona bene bamunyandisa. Bomalumahe nebasamubeyeli kwateni ngana. Neba lico nebasamufi kamokuswanela kono inge bamufanga misebezi yetata.
P3	Magozwe nasina mata akubuza neba kutongoka kakuli bomalumahe nebamushapa anga. Aiba wabuza zakwasikolo,  bomalumahe bamushapa nikumubulelela kuli,  "Wena usikuba,  aukoni kuituta."    Ane kufitile lilimo zetalu zaku utiwa mwamanyaando sina cwalo,  Magozwe amata kuzwa mwalapa labomalumahe. Cwale wakala kuipilela mwamikwakwa.
P4	Bupilo bwamwamikwakwa nebukataza. Bana babashimani babang'ata nebakatazeha kufumana zakuca. Bakeng'isa ku uzwa lico zabatu babamwi. Nebatamiwa neba kushapiwa. Aiba yomumwi akula,  nekusina wakubatusa. Tusheleni twakukupa ni tobafumani mwakulekisa tupepa nilika zengw'i kona tona to tonebaitusanga mwabupilo bwabona.    Bupilo nebutatafalile ahulu bakeng'isa sikwata sabashimani banebalata kulwana nikuzamaisa sibaka sesimwi satolopo.
P5	Zazi lelimwi,  Magozwe hana batabata mwamasila,  afumana kabuka kamatangu. Wakashimba nikukabeya mwamukotana wahae. Zazi ni zazi,  nainga kabuka kao nikutalimatalima maswaniso kakuli nasa zibi kubala.
P6	Liswaniso ze,  nelibonisa mucaha yanabata kuba muzamaisi wa fulai. Magozwe kona ainahanela kuli wakona kuba muzamaisi wa fulai. Nako yemwi,  naikutwa inge kuli kiyena yebabulela mwakatangu.
P7	Zazi lelimwi,  ane kubata,  Magozwe ayemelela mwamukwakwa nikukala kukupelela. Muna yomumwi asutelela kuyena. "Lumela. Na kina Tomasi. Nibeleka fakaufi nisibaka se. Wakona kufumana sakuca ona ko." Muna yo abulela inge asupa kwandu yamubala wang'anga yalukeke yena ni situwo sabundilu. "Nisepa kuli wakona kuya kwale nikuyoinga sakuca." Magozwe atalima muna yo ape nikutalimela ndu yanamusupezi. "Mwendi," halaba Magozwe kokumwi inge azamaya.
P8	Hanekufitile likweli,  bashimani ba kona batwahela kubonana ni Tomasi. Tomasi neli mutu yanalatisisa kubulela nibatu,  sihulu bale babaipilela mwamikwakwa. Tomasi natelezanga kwamatangu abupilo bwabatu. Neli mutu yalukile nikuikuteka. Hamulawo wacwalo,  bashimani babamwi bakala kuya kwandu yale kuyoinga lico kanako yamusiyali.
P9	Magozwe nainzi kwatuko nimukwakwa inge atalima maswaniso mwakabuka kahae. Nako ye Tomasi ataha kutoina fakaufi niyena. "Kabuka kao katalusa ng'i?" Tomasi abuza.    "Katangu katalusa mushimani yomumwi yazamaisa fulai," Magozwe alaba.    "Kimang'i libizo mushimani yo?" abuza Tomasi. "Anizibi. Hanizibi kubala na." Magozwe alaba.
P10	Hanebakopani,  Magozwe ataluseza Tomasi zabupilo bwahae kamwana matezi kuzwa kubomalumahe.    Akuna zeng'ata zanabulezi Tomasi kwanda akumueleza feela Magozwe. Nako yemwi nebambola inge baca lico mwandu yamasenke abundila.
P11	Hane kusiyezi fela lilimo zeinyani kuli Magozwe akwanise lilimo ze lishumi,  Tomasi amufa kabuka kasili. Kabuka ka nekatalusa mushimani yomumwi wakwahae mwanazibezwi bakeng'isa mbola.    Tomasi namubalezi katangu ka linako zeng'ata. Zazi lelimwi wamubulelela hali,  "Nilakaleza kuli zazi lelimwi uye kwasikolo uyoituta kubala nikung'ola." Tomasi amutaluseza Magozwe kuli kunani sibaka ko banana kobaituta.
P12	Magozwe aupula zataba ye yasibaka hape nikunahana kuya kwasikolo. Haiba kuli kiniti zenebabulela bomalumahe kuli kisitimbi,  hakoni kuituta neba sesimwi ukayeza cwani? Cwale haiba kuli bayomunata ko kwasibaka sesinca? Na sabile,  nikunahana hali.   "Mwendi nine fela wamikwakwa."
P13	Nebazwezi pili kuambola ni Tomasi yo yanamusepisize kuli bupilo bwakona kucinca kwasibaka sesinca.
P14	Kuzwa fo,  Magozwe hakala kuina mwandu mo yasituwo sabutala. Nalobalanga nibalikani bahae bababeli. Amoho babana benebapila mwandu mo neli lishumi. Kwanda acwalo,  nekunani bo Cissy ni bomuna abona,  linja zetalu,  kaze ni puli.
P15	Magozwe nakalile sikolo nikufuna butata. Nekutokwala lika zeng'ata kuli azamayele hamoho nibalikani bahae mwasikolo. Nako yemwi naikutwa kuli atuhele kono akala kunahana zamatangu anafumani mwabuka yahae.
P16	Magozwe nainzi fande kwandu yeo yasituwo samubala wabutala inge abala kabuka kamatangu kanekazwa kwasikolo. Tomasi ataha kutoina kwatuko niyena. "Katalusa ng'i kabuka ka?" abuza Tomasi. "Kabuka katalusa mushimani yanabile muluti," alaba Magozwe. "Cwale kimang'i libizo lahae?" Tomasi abuza.    "Libizo lahae ki Magozwe," abulela Magozwe inge asehaseha.

images:

illustrations/pages/12937.png
illustrations/pages/12931.png
illustrations/pages/12932.png
illustrations/pages/12933.png
illustrations/pages/12935.png
illustrations/pages/12936.png
illustrations/pages/12937.png
illustrations/pages/12938.png
illustrations/pages/12939.png
illustrations/pages/12940.png
illustrations/pages/12941.png
illustrations/pages/12942.png
illustrations/pages/12943.png
illustrations/pages/12944.png
illustrations/pages/12945.png
illustrations/pages/12946.png
illustrations/pages/12947.png

translations:

0 (Translation)	Magozwe	id=18463
Afrikaans (Translation)	Magozwe	id=20078
Asante Twi (Translation)	Magozwe	id=18280
ChiTonga (Translation)	Magozwe	id=18653
CiNyanja (Translation)	Magozwe	id=18671
Dagaare (Translation)	Magozwe	id=17775
Dagbani/Dagbanli (Translation)	Magozwe	id=18162
Dangme (Translation)	Mokasa	id=18302
English (Original)	Magozwe	id=13213
Ewe (Translation)	Magozwe	id=18184
Fante (Translation)	Magozwe	id=18493
French (Translation)	Magozwe	id=13768
Ga (Translation)	Ankamafio	id=18337
Gonja (Translation)	Magozwe	id=18215
IciBemba (Translation)	Magozwe	id=18676
isiXhosa (Translation)	Umagozwe	id=14127
isiZulu (Translation)	Mhlaba Ngiyakuhlonipha	id=15051
Kasem (Translation)	Magozwe	id=18229
Kiswahili (Translation)	Magozwe	id=13214
Kiswahili (Adaptation)	Magozwe	id=18330
Kiswahili (Adaptation)	Magozwe	id=19360
Mampruli (Translation)	Magozwe	id=19322
Nzema (Translation)	Magozwe	id=18429
Portuguese (Translation)	Magozwe	id=17034
Sepedi (Translation)	Magozwe	id=18159
Sesotho (S.Africa) (Translation)	Magozwe	id=14512
Setswana (Translation)	Magozwe	id=14888
Tshivenda (Translation)	Magozwe	id=14794
Xitsonga (Translation)	Mahewu	id=14524
