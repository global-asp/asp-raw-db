url:	https://africanstorybook.org/reader.php?id=32808&d=0&a=1
id:	32808
title:	Mpaka na ngaara
author:	Elias  Ikunyua
artist:	Jacob Kono
lang:	Kῖmῖῖrũ 
level:	Longer paragraphs
lic:	Creative Commons: Attribution 4.0
thumb:	http://africanstorybook.org/illustrations/covers/32808.png
desc:	Ngaara ῖmwe ῖnkũrũ ῖrῖtũritana atῖ rῖria anthũ baku baaciethia acore

page_text:

P1	Karaaja mono, mpaka na ngaara cῖarῖ acore. Baritaga ngũgῖ barῖ amwe na kinya gũcetha. Mpaka ciagũranaga na ngaara na ngaara ikagũrana na mpaka na bonthe bakagwῖrua.
P2	O ũrῖa ῖgiita rῖetaga  na mbere, ngaara irambῖrῖa kwigua ũguaa. "Antũ betũ bamwe nῖba kũũra," iirauga. "Inaa barῖ?" "Ntῖrona mũntwetũ ntũkũ inyingῖ," ngaara ῖmwe ῖrauga. "Nani ntῖkwona gaake," ngaara ῖngῖ ῖrauga. "Mwarocia atῖaja kaῖrῖ," ngaara ya ithatũ ῖrauga. "Inaa mutanocia arῖ?" ngaara ya inya ῖroria.
P3	Ngaara ῖmwe ῖnkũru ῖrainainia kiongo. Ironeka iithikῖrῖte. "Ndῖna untũ bũtῖbugi acore bakwa," ῖrauga. "Mpaka neka igũtũrῖa. No mwanka twimenyere. Kagiita gatῖreei bagatũrῖa twinthe."
P4	Ngaara iramaka mono. Ng'ina ba aana barera twana "Bukaumaara ome mpaka itῖkeje kũbũwata."
P5	Ngaara cionthe iraῖmenyera. Irakara marinyene jaacio. Irarega kuumara oome.
P6	Rῖu, mpaka kinyacio iramaka. "Inaa ngaara ῖretῖre?" iroria. "Turῖna mpara. Tutῖna gῖntũ gῖa kũria. Neka ngaara ituicithῖrῖte," mpaka inene irauga. "Niatia tũkaigwata?"
P7	"Ndῖna ῖthuganio," mpaka ῖngῖ ῖrauga. "Twῖteni kũriungῖra ngaara na tũbange muranũ. Tũũrie mwari ũmwe wao agurwe ni mutana ũmwe wetũ. Twithirwe na kiatho na bonthe bethirwe bari amwe. Tũbagwate. Rῖu nῖ ῖthũganio rῖriega!" Mpaka cionthe iretῖkaniiria.
P8	Kwoũ, mpaka iratũma akũrũ kῖri ngaara. "Tweeni mwarῖ ũmwe wenu," barauga. "Nitũkwenda mwekũrũ wa mũtana wetu ũmwe."
P9	Ngaara irarigara mono. "Tutῖ kũbwitῖkia," irauga. "Burienda akῖ gũtũũrῖa." "Arῖ! Arῖ!" mpaka iracokia. "Tũri etῖkua na gatukwenda kwaa acore benu. Nῖ bwa mma, mbere, bamwe betu nῖbarῖῖjaga bamwe benu. Nῖtũbwiri kũrῖῖrua nῖjau nandῖ. Tũtῖbũrῖa kaῖrῖ."
P10	Ngaara iratega mpaka. Mpaka neka ciathekaga. "Nibwega," ngaara irauga, "Tũgwῖtikῖria. Tukanenkera mũthaka wenu mwarῖ wetũ."
P11	Mpaka iraana igwῖritue. "Ntũku ya mũranu ῖkethῖrwa ῖri yakurigaria," mpaka irauga igῖcũnaga miromo.
P12	Ntũku ya mũranũ ῖrakinya. Ngaara nociarῖ na ũguaa. "Kareni akuuῖ na  mariinya jenu," ireera aana bacio. "Tegeni, mpaka nicῖῖjῖte. Kethira ikaa injega kῖritwῖ, kinya twῖ tukaa babega kῖribo. Indῖ ciageria gũturea, bwithῖrue bwithuranῖrῖte."
P13	Mpaka ireja ikinaga barabarene. Bainaga rwῖmbo rwa mũranũ.
P14	"Nῖbũkwigua mῖgambo ya rwimbo?" ngaara inkũrũ iroria kaana. ''Iῖ,'' kaana karacokia. "Igwate na uῖrῖe. Igwate na uῖrῖe!"
P15	"Kinya twῖ nῖtũbwῖri kwina," ngaara ῖnkũrũ ῖrauga. Ĩraambῖria kwina, "Matukeni, ngaara, matukeni. Ngaara matukeni, matukeni!" Ngaara cionthe irathũngutha marinyeene na iraũra.
P16	Mpaka irakinya na kũũrania, "Mũgũrwa wa mũtana wetũ arῖkũ?" Ngaara ῖnkũrũ iraumaria kiongo oome ya ῖriinya, "Tũkũthoma kῖthomo," ῖrauga. "Riria mũnthũ waku aciethia mũcore, ũbwῖrῖte kumatũka."

images:

illustrations/pages/18908.png
illustrations/pages/18908.png
illustrations/pages/18909.png
illustrations/pages/18910.png
illustrations/pages/18911.png
illustrations/pages/18912.png
illustrations/pages/18913.png
illustrations/pages/18932.png
illustrations/pages/18933.png
illustrations/pages/18934.png
illustrations/pages/18935.png
illustrations/pages/18936.png
illustrations/pages/18937.png
illustrations/pages/18938.png
illustrations/pages/18939.png
illustrations/pages/18940.png
illustrations/pages/18941.png

translations:

Afaan Oromo (Translation)	Adurreef Hantuuta	id=18943
Afaan Oromo (Translation)	Hantuutaf Adurre	id=21650
Amharic (Translation)	አይጦችና ድመቶች	id=21254
Ateso (Translation)	Imirio Keda Ikapai	id=21045
English (Original)	Cats and mice	id=18942
English (Adaptation)	Mice and cats	id=20882
Kiswahili (Translation)	Paka na Panya	id=19402
Kiswahili (Translation)	Panya na Paka	id=21127
Kumam (Translation)	Ipusin Kede Iyoono	id=20599
Lámnsoʼ (Translation)	Mesi wùn a Ancèkùné	id=22290
Lunyole (Translation)	Embeba N'ekapa	id=21030
Lusoga (Translation)	Empube ni Kapa	id=24963
Ng’aturkana (Translation)	Ng’Achelerwo Ka Ng’Ipakai	id=21122
Tigrigna (Translation)	ኣንጭዋን ድሙን	id=21105
