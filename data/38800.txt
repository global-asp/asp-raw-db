url:	https://africanstorybook.org/reader.php?id=38800&d=0&a=1
id:	38800
title:	Kiletšo ya mesepelo dikolong
author:	Dikeledi Queen Shai
artist:	Busisiwe Ndlovu
lang:	Sepedi
level:	Longer paragraphs
lic:	Creative Commons: Attribution 4.0
thumb:	http://africanstorybook.org/illustrations/covers/38800.png
desc:	Kanegelo ye e tšweletša maitemogelo a bana malebana le leuba la Covid-19.Kanegelo ye e hlametšwe Zenex Ulwazi Lwethu. E theilwe godimo ga dipego tša bana tša Radio RX. Radio RX ke seteišene sa seyalemoya sa inthanete sa bana seo se tšweletšwago le go diragatšwa ke bana

page_text:

P1	——Busisiwe le Bandile ba thabile kudu.Dikolo di tswaletšwe ka lebaka la kiletšo ya mesepelo!Ba thabetše go yo dula gae nako ye telele.
P2	——Ka morago ga dibeke tše hlano tša kiletšo ya mesepelo, basetsana ga ba sa na lethabo.“Ke leka ka maatla go ithuta ka inthanete. Go boima!” Bandi a realo a buša moya.
P3	——Busi a dumela, “Ke hlologetše go ya sekolong.”“Gabjale, go boledišana ka sehlopha sa phapoši polatefomong ya WhatsApp le thuto ya Thelebišene ke sona sekolo!” Bandi a realo.
P4	——A tšwela pele, “Bjale, sekolo se nyaka maikemišetšo le boikgafo kudu.”Busi a re, “Gape re swanetše re phele re na le data le network.”
P5	——“Malapa a mantši ga a kgone go fihlelela theko ya data. Ba na le mathata a ditšhelete,” Bandi a realo.Busi o nagana ka bagwera ba gagwe, Buhle le Luka.
P6	——Busi a re, “Bana ba bangwe ba hloka lenaneo la phepo la sekolong.”O swenyegile, “Na batswadi ba bona ba tlo kgona go reka dijo tše di lekanego?”
P7	——Bandi a re, “Rena ka gae re na le mahlatse. Kiletšo ye ya mesepelo ga se ya re ama gakaalo ka thokong ya ditšhelete.”“Ke tloga ke hlologetše bagwera ba ka kudu,” Busi a realo a bile a buša moya.
P8	——A tlaleletša, “Nka kgona go bolela le bona mogaleng efela ga go swane le ge ke ba bona. Ke rata go raloka le bona.”
P9	——Bandi a tšweletša dipelaelo tša gagwe, “Ke hlologetše moya wa kua sekolong, barutabana, go ithuta dilo tše difsa le go ba le bagwera ba ka.”Mma a tsena ka phapošing ya bona.
P10	——“Basetsana, ke sa tšo kwa mo seyalemoyeng gore dikolo di a bulwa gape beke ye e tlago,” Mma a realo a myemyela.Busisiwe le Bandile ba thabile kudu go kwa seo!
P11	——DipotšišoHlaloša mantšu a: ‘mathata a ditšhelete’, ‘thuto ya inthanete’, ‘lenaneo la phepo’.Ekaba makgarebe a be a ipshina ka kiletšo ya mesepelo? Hlaloša karabo ya gago.
P12	——Pukukanegelo ye e theilwe godimo ga dipego tša bana tša Radio RX. Radio RX ke seteišene sa seyalemoya sa inthanete sa bana seo se tšweletšwago le go diragatšwa ke bana, ba direla bana.Seteišene se, se gašwa go tšwa Bookelong bja Bana bja Red Cross War Memorial go la Kapa.Radio RX e thuša bana go anega dikanegelo mabapi le ditaba tšeo di lego bohlokwa mo go bona.Visit RX Radio

images:

illustrations/pages/3790000399.png

translations:

isiNdebele (Translation)	Ukuqinteliswa kwamakhambo kweenkolo	id=38797
isiXhosa (Translation)	Ukumiswa kweentshukumo ezikolweni	id=38798
isiZulu (Translation)	Uthaqa wezikole	id=38799
Sesotho (Translation)	Ho kwalwa ha dikolo	id=38801
Setswana (Translation)	Paka ya thibelonakwana ya go sa ye sekolong	id=38802
Siswati (Translation)	I-lockdown yetikolwa	id=38803
Tshivenda (Translation)	Tshifhinga tsha nyiledzo ya u tshimbila dzibadani zwikoloni	id=38804
Xitsonga (Translation)	Ku pfaleriwa ka swikolo	id=38805
