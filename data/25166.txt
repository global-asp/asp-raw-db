url:	https://africanstorybook.org/reader.php?id=25166&d=0&a=1
id:	25166
title:	Kaudha in bbalaafu we
author:	peter kyawera
artist:	Offei Tettey Eugene
lang:	Lusoga
level:	First paragraphs
lic:	Creative Commons: Attribution 4.0
thumb:	https://africanstorybook.org/illustrations/covers/25166.png
desc:	Obukodo obwo mwana Kaudha bwamwegeresa eisomo.

page_text:

P1	Lwali lulala mmama ng'a likufumba. Yayeta abaana be, ''Abenakyo, Balyeku, Akwatulira, Kaudha emmere eyiire! Muleete amasuwaani gaigaimwe!'' 
Mama yabawa ebira. Yabasenera ni kusupu. Aghoni yabaghaku niku mmamba. Yabakoba ati muje ''Mutyame ghansi male mulye.''
P2	Kaudha yalingirira ku bira byebamuwaire. yalingirira supu. Aghoni yalingirira emmamba ye. Yaisa ghansi esuuwani ye n'obusungu yatimbuka yalira. Mmaama yabuuza ati,'' Kaudha, obaire ki?
''Emmamba yange neesingamu butono,''Kaudha yailamu ng'a lira. Mama yamukoba ati aye niighe asingamu buto mubaino.
P3	Kaudha yawologoma inho. Enho bweyegalangula mwitaka. Mmaama olwobutenda kaudha kulira. Yayeta na mamiro amaghangufu, ''Abenakyo, Balyeku, Akwatulira, muleete ghano emmere yaimwe mangu!'' Abaana bano boona baaleta emmere yaibwe. Mama yakoba Kaudha ati,''Buti ni londaku emmamba gyoyenda.''
P4	Aghoni Kaudha yamegerera. Yalinga ku mmamba Abenakyo eno bwaloghozamu,''emmamba ya Akwatulira nnene.''
Yekalirisa eya Balyeku bwaloghoza, Oba eya Balyeku nnene kuku.'' Yekalirisa inho eya Abenakyo.Emmamb ya Abenakyo neyali esinga bunene. Enho gyenenda. Kaudha yakoba mmaama we nti eno.''
P5	Mmaama yakoba Abenakyo ati, ''gha Kaudha emmamba yo otolemu eyiye,'' Abenakyo lwa kiragiro kya innina ayenga ti musunufu. Yatoola emmamba yagigha Kaudha. Kaudha yakoba ati ''Mmm, Eno emmamba eidhakumpomera,'' Kaudha yaja yatyama kuntebe nga musamlirivu.
P6	Pii! Pii! Oyo n'o musadha owa bbalaafu kuluya. Yavuganga Eigaali einene nga liriku akagombe akatono. Kaudha yayendhanga inho balaafu.Mmaama yaakoba Abenakyo ati,''Leeta ensagho yange eyo.'' Abenakyo yaletera mmaama ensagho.
P7	Mmaama yakoba omusadha ati,''mpa bu bbalaafu buna munha,'' Buli mwana yamugha balaafu. Eno nga Kaudha alikubala; 'Ndala, ibiri, isatu, innha.'' Yaalingirira ku bbalaafu ghe.  Nga mutono. yalingaku kuwa Akwatulira, nga mutono okusinga ku wughe.
P8	Kaudha yekalirisa bbalaafu wa akwatulira. Yali nga nasingamu butono. Kasanuka inho. Kayenda kaboku niku ku bbalaafu wa Abenakyo yeena. Kaudha yabona nga owa Abenakyo asingaku owughe na asingamu bunene.Kaudha yayasamya inho omunwa  nga aghowoola.
P9	Mmaama yabuuza kaudha nti, "Kabiri kii?'' kaudha yairamu inhinha nti, ''Abenakyo alina bbalaafu mubba okusinga owange,'' Mmaama yakoba Kaudha ati,''Kaudha,oli  mughal ghankikidi!''
P10	Mmaama yakoba Abenakyo nti,''Muna gha bbalaafu oyo Kaudha otwale owughe.''
P11	''Mmm, ono balaafu munhunhuvu inho,'' Kaudha yeyagala nga bwaluma gu bbalaafu ogunene. ''Acaaah!'' yaalekanira ghaigulu nga bwafuudha bbalaafu ere. Mmaama yamubuuza ati, ''kabiri obaire k ki?'' Kaudha yakoba ati, ''nnumye balaafu akaawa''
P12	Mmaama yatoola bbalaafu wa kaudha yamuluma mu. Yeesisighala. mama yakoba ati ''Ghaligho ekizibu ekiri ku balaafu onho.''  Mmaama ya sasira kaudha ati olabye mwana ghange kaudha nzira wundi ghakukuwa! Kale obwoine inti kibi okuba ne enkikidi?''

images:

illustrations/pages/26835.png
illustrations/pages/26829.png
illustrations/pages/26830.png
illustrations/pages/26831.png
illustrations/pages/26832.png
illustrations/pages/26833.png
illustrations/pages/26834.png
illustrations/pages/26835.png
illustrations/pages/26909.png
illustrations/pages/26837.png
illustrations/pages/26838.png
illustrations/pages/26839.png
illustrations/pages/26840.png

translations:

Asante Twi (Original)	Aku ne no ice cream	id=23145
English (Translation)	Aku and her ice cream	id=23861
Luganda (Translation)	Aku ne ice cream we	id=24093
