url:	http://africanstorybook.org/reader.php?id=3165&d=0&a=1
id:	3165
title:	Nozibele N’Echitukia Isato
author:	Dennis Ogaro Ondieki
artist:	Wiehan de Jager
lang:	Ekegusii
level:	Longer paragraphs
lic:	Creative Commons: Attribution 3.0
thumb:	http://africanstorybook.org/illustrations/covers/3165.png
desc:	Three young girls go to the forest to gather some wood on a hot day. There was enough

page_text:

P1	Kare kare abaiseke batato bakagenda gotenya chinko.
P2	Nigo riarenge rituko omogaso obarete mono igo bagaetera roche goaka ontimbu. Bagachiesa na gosiarerana amache amo na goaka ontimbu amache ime.
P3	Ake igo bakainyora buna konyora bwachakire koira. Bakaayerera bwango koirana gochia nka.
P4	Ekero barenge ang'e goika nka,  Nozibele agakuna ebigoti biaye. Akanyora bwebire rindere riaye roche! "Gaki toirane nainwe,  ing'iranesie!" akabaebereria abasani baria baye. Rakini abasani baria baye bagateba konyora bwairire goetania.
P5	Igo Nozibele akairana bweka gochia ase oroche roria. Akanyora rindere riria riaye nakoayerera koirana gochia nka. Rakini agasira omosunte ime.
P6	Egeka are iga akarora oborabu bokorwa ase enyomba gete. Akaayerera gochia aroro nogokong'onta omorangu.
P7	Ase omoichano oye,  esese ekaigora omorangu oria nakomoboria,  "Ninki otagete?" "Gaki nasirire enchera naende nigo intagete ase yokorara," Nozibele agateba. Inchwo soa,  gose inkorome," esese eria egateba. Igo Nozibele agasoa enyomba ime."
P8	Esese eria egateba,  "Indugere!" "Rakini tinanya korugera esese naende," akairaneria. "Ruga,  gose inkorome!" esese eria egateba. Igo nozibele akarugera esese eria endagera.
P9	Naende esese eria egateba,  "Ing'arere egetanda eke!" Nozibele akanyetebia,  "Rakini tinanya kwarera esese naende." "Ara egetanda,  gose inkorome!" esese eria egateba. Igo Nozibele akara egetanda keria.
P10	Kera rituko goika arenge korugera na kwabusera amo na gosiberia esese eria chiyanga. Rituko erimo esese eria egateba,  "Rero nintagete gochia gotarera abasani bane. Abusa enyomba,  ondugere endagera nagosibia ebinto biane intarairana."
P11	Buna riria esese eria yachiete,  Nozibele akabutora chitukia isato korwa omotwe oye. Akabeka etukia eyemo nse yegetanda,  eyemo magega y'omorangu,  n'eyemo ase orobago. Koruoo agatama gochia nka sobo nekerundo ekenene.
P12	Ekero esese eria yairanete,  akarigia Nozibele. "Nozibele,  ng'ai ore?" ekarangeria. "Noo nde igaa nse yegetanda." Etukia eria entang'ani egateba "Noo nde igaa magega yomorangu," etukia eria yakabere egateba. "Noo nde igaa ase orobago," etukia eria yagatato egateba.
P13	Abwo esese eria ekamanya buna nozibele nigo among'ainete. Igo ekaminyoka nakogenda baka ekenyoro kiabo Nozibele. Rakini abamura bamwabo Nozibele nigo banyeganyete nebiranya. Esese eria egatama ekairana nakorua abwo tiyanya kororekana naende.

images:

illustrations/pages/1196.png
illustrations/pages/1197.png
illustrations/pages/1198.png
illustrations/pages/1196.png
illustrations/pages/1199.png
illustrations/pages/1200.png
illustrations/pages/1201.png
illustrations/pages/1202.png
illustrations/pages/1203.png
illustrations/pages/1204.png
illustrations/pages/1207.png
illustrations/pages/1208.png
illustrations/pages/1209.png
illustrations/pages/1210.png

translations:

Aringati (Translation)	Ãlíríkí Ꞌi Ãzíla Drị̃ꞌbị́ Na Kî	id=7532
English (Original)	Nozibele and the Three Hairs	id=1880
English (Translation)	Anna and the Three Hairs	id=7903
isiXhosa (Translation)	Unozibele Namanwele Amathathu	id=6711
isiZulu (Translation)	Unozibele Kanye Nezinwele Ezintathu	id=3896
Kikamba (Translation)	Nonzimbele Na Nzwĩĩ Itatũ	id=3164
Kiswahili (Translation)	Nozibele Na Nywele Tatu	id=3159
Luganda (Translation)	Nakku N’Enviiri Essatu	id=3167
Lugbarati (Translation)	Candiru Pi Dri`bi Ifi Na `diyi Be	id=3894
Lugbarati (Official) (Translation)	Candiru Pi Dri'biifi Na ‘Diyi Be	id=8799
Lumasaaba (Translation)	Namutosi Ni Butsuune Butaru	id=3892
Lunyole (Translation)	Nanjoosi N’Efiiri Edatu	id=3890
Maa (Translation)	Nozibele Ó Ilpápít Okúni	id=3163
Oluwanga (Translation)	Prisca Nende Obushinga Butaru	id=3162
Oluwanga (Adaptation)	Prisca Nende Obushinga Butaru	id=19596
Sepedi (Translation)	Nozibele Le Meriri E Meraro	id=3169
Sesotho (Lesotho) (Translation)	Ts'oanelo Le Ntja Ea Nkoapo.	id=6710
Sesotho (Lesotho) (Translation)	Nozibele Le Qobo Tse Tharo	id=10368
Setswana (Translation)	Nozibele Le Meriri E Meraro	id=3168
