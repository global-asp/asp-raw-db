url:	http://africanstorybook.org/reader.php?id=10035&d=0&a=1
id:	10035
title:	Fanda-a Budanju-A
author:	Plan Niger - Projet NECS - Usaid
artist:	Catherine Groenewald
lang:	Kanuri
level:	Longer paragraphs
lic:	Creative Commons: Attribution 3.0
thumb:	http://africanstorybook.org/illustrations/covers/10035.png
desc:	Fandaye amwuraanju nasuna

page_text:

P1	Fanda kǝji con amwurawanjua kasarga har kawu sanuiro. Ti kǝrwu mewua kasuno.
P2	Fanda Kolo kǝraminju laa kuruwuye dapco. Kolo fandaa cǝragǝna amma kǝmǝrjo ye talaa ye.
P3	Fanda sa san kauri amwurawanjuyero leje,  kuttunju tairo wuljiyi.
P4	Yim laa,  kauridǝro walde leyenniya kǝnjo kiwondo. Buda masammanne kǝla kauri amwurawanjuyedǝn kiro.
P5	Budadǝ aiya kǝji laa karwusambe yeyeno. Fanda kowo yanju bawojǝnayedǝa asuyen. Ngo awo wuljidǝ:.
P6	Fanda budanju sawowuyedǝa ndara yayero cadi. Barga budanjuyen amwurawanju roa tia caɍiwi gairo fanji.
P7	Yim laa,  tajǝrwa buda sawowuyedǝa kiwondo. Fanda falwuro leji duwon budadǝ falgada. Ti ye karwunju kuttayeno.
P8	Fanda njango budayedǝa nukkon roje aiya badiyen.
P9	Fanda kowo yanjuye tiro mana cǝddi fanngǝn: "Feroni njango gapcǝnadǝa camme. Tandiya ngone,  ingi mane sinǝm tulle. Yerǝmiya,  simmǝm jange." Fanda mana yanjuye ngoyenniya,  budadǝ nanju cayero walgada.
P10	Fanda cayedǝgai na leji ngaro budanju cadi. Na lejǝna ngan am kattenjan tattawi cadi. "Buda awiye attǝ?" Budanju sawowuyedǝn,  Fanda awo cǝragǝna nga cǝwandi.
P11	Barga budanju sawowuyedǝn,  Fanda amwurawanju tiro kissaganaro nojǝna. Awima diwi tia cǝwandiwawo.

images:

illustrations/pages/1381.png
illustrations/pages/1382.png
illustrations/pages/1813.png
illustrations/pages/1383.png
illustrations/pages/1384.png
illustrations/pages/1814.png
illustrations/pages/1385.png
illustrations/pages/1386.png
illustrations/pages/1387.png
illustrations/pages/1381.png
illustrations/pages/1388.png
illustrations/pages/1811.png

translations:

Afrikaans (Translation)	Khayanga en Haar Spesiale Pot	id=11515
Ekegusii (Translation)	Omogano O’Khayanga Nekerandi Kiaye	id=3115
English (Original)	Khayanga and Her Gourd	id=2107
French (Translation)	La Gourde De Khayanga	id=9957
Fulfulde (Translation)	Kayannga E Jollooru Muuɗum	id=10009
Hausa (Translation)	Kayanga Da Gyanɗama	id=9992
Kikamba (Translation)	Ngewa Ya Kayanga Na Kĩkuu Kyake	id=2395
Kiswahili (Translation)	Khayanga Na Kibuyu Chake	id=7280
Luganda (Translation)	Nanziri N’Endeku	id=2457
Lugbarati (Translation)	Adiko Kayia Pini ‘Ima Zukulu Be Ri	id=2461
Lunyole (Translation)	Namudira N’Ehita	id=2458
Maa (Translation)	Kayánga Ó Emókór Enyé	id=3113
Ng’aturkana (Translation)	Khayanga Ka Etwo Keng	id=2459
Oluwanga (Translation)	Wamachina  Nakhamuka Khe	id=2460
Sepedi (Translation)	Kgayanga Le Nkgo	id=7847
Sepedi (Translation)	Khayanga Le Nkgo Ya Gagwe	id=7863
Setswana (Translation)	Moipone Le Sego Sa Gagwe	id=6519
Zarma (Translation)	Kayanga Nda Nga Zolla	id=10100
