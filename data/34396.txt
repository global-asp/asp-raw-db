url:	https://africanstorybook.org/reader.php?id=34396&d=0&a=1
id:	34396
title:	Nakupigatakiwa magôlove
author:	Jacinto Saidine Chaúre
artist:	Laura Liberatore
lang:	Xingoni
level:	Longer paragraphs
lic:	Creative Commons: Attribution 4.0
thumb:	http://africanstorybook.org/illustrations/covers/34396.png
desc:	O porco quer assistir a festa mas só animais com chifre são admitidos. O que faz ele?

page_text:

P1	Yaka ihipêtite, nkutulu umu wa nyama ya mavengu akajôwingana kutenda apangani xikukulu panani hitômbe. Angôta vêna' valandula akananyama vavinaku mavenga baxi.
P2	Hênu, ligôlove limu, ulijôwine mwa' wa xikukulu, akômbokela: «Nenga nakupiminaku mavengw-a. Mbala kupangana ni, pakutenda nyauli kuxikukul-ôko?»
P3	Makilukilu jaku, jôno' avenaku hakili ja kupamika mavengu mmutu waku ni lipula.
P4	Hêne' hakily-êye ipanganika ni aLigôlove aliwona kuve' va kumanya uvalekita' kujingila muxikukul-ômo. Kutapana kwaku! Xêne' xipanganika palyôva. Ukati uxokwi' xikukul-ô, lyôva lyakavalaga muni, ni lipula lixokola kunyelenduka ni mavengu gala gaxokolana ugwela-gwela.
P5	Nyama ya mavengu yêla yavina. Akotita': «Jônjo' mwene jwangali mavengu jôni? Mwa' gani jônjo' ahikite pambani?»
P6	Likoxi jwa kananyama va mavengu akopoa lilamulu: «Munkamuli ni mumponye' pahy-apa!» Palapala, akananyama vowa, wajôwina' lilamulu lya likoxi, apangana kweli hênehe.
P7	Vatola aLigôlove vala ni vaponye' mpaka pahi xitômbe.
P8	ALigôlove vakulaga! Agwela pahi ni mbula. Kumihu kwaku kuve' kwa kupundukana.
P9	Bada ya mahengu gêna', nyama yowa ihuja-huja. Alyela ni ahina mpaka kuxela. Ni alikoxivau ahangana pamahena.
P10	Hênu, munakangaxi ana mukuweni kumihu kwa ligôlove kwa kupundukana, mwaha wa kwaponya panani xitômbe.

images:

illustrations/pages/85590282.png
illustrations/pages/85590283.png
illustrations/pages/85590284.png
illustrations/pages/85590285.png
illustrations/pages/85590286.png
illustrations/pages/85590287.png
illustrations/pages/85590288.png
illustrations/pages/85590289.png
illustrations/pages/85590290.png
illustrations/pages/85590291.png
illustrations/pages/85590292.png

translations:

Cinyungwe (Translation)	Cikondweso Kudzulu	id=33675
Elomwe (Translation)	Efesta ya Ashinama a Manyaka	id=33672
Emakhuwa (Translation)	Niira na Axinama Ookhala Manyaka	id=33673
English (Original)	No Pigs Allowed	id=33146
Imeetto (Translation)	Isikuhuulu Yooculu	id=33674
Portuguese (Translation)	A Festa Nos Céus	id=33667
