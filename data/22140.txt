url:	http://africanstorybook.org/reader.php?id=22140&d=0&a=1
id:	22140
title:	Umwami Kayanja n'umukobwa we
author:	Aloysie Uwizeyemariya
artist:	Natalie Propa
lang:	Kinyarwanda
level:	Longer paragraphs
lic:	Creative Commons: Attribution 3.0
thumb:	http://africanstorybook.org/illustrations/covers/22140.png
desc:	Iyi ni inkuru ibabaje yurukundo rwigikomangoma rushingiye ku mutimanama aho kugendera ku byifuzo byumwami se.

page_text:

P1	Kera habayeho umwami akitwa Kayanja. Yabanaga mu ngoro ye n'umwamikazi n'umukobwa wabo Nyiramwiza. Igikomangoma Nyiramwiza yari afite uburanga bwatumaga abahungu bose bifuza ko yababera umugore.  Nyamara se Kayanja yabasabaga inkwano zihenze cyane.
P2	Hafi y'ingoro y'umwami hari hatuye umutware witwaga Karinda w'igihangange. Bamwitaga Igihangange kuko abaturanyi be bose bamwumviraga. (Yagiriraga nabi umusuzuguye wese!) Hari hashize igihe gito umugore w'uwo mutware Karinda yishwe na marariya, bityo akaba yari akeneye kongera gushaka.
P3	Umusaza Karinda arikora no mu ngoro y'umwami ngo agiye gutanga inkwano zo gukwa igikomangoma. Mu gihe bakiganira ku nkwano zizatangwa, umuja Nyirarugwiro arabumva. Nyirarugwiro akaba yari inshuti magara y'igikomangoma Nyiramwiza.
P4	Umutware Karinda yemera guha umwami Kayanja icya kabiri cy'umutungo we, harimo n'urushinge, narwo rwagombaga kujya mu nkwano. Bategura ubukwe bwa Nyiramwiza na Karinda mu ibanga. Umwami yari azi neza ko umukobwa we adashobora gushimishwa n'icyemezo bafashe.
P5	Habura icyumweru ngo ubukwe butahe,  umuja Nyirarugwiro yegera Nyiramwiza ati: "Nyakugira Imana  wari uzi ko so arimo gutegura ubukwe bwawe n'umutware Karinda! Dore harabura icyumweru kimwe ngo butahe."
P6	Igikomangoma Nyiramwiza ngo abyumve agwa mu kantu, abura icyo akora. Aratekereza ati: "Ntibishoboka ko nashyingirwa umutware Karinda. Uriya musaza koko! Oya ntibyashoboka! Ngomba kwihutira kubibwira Ngenzi akareba icyo yakora amazi atararenga inkombe." Ngenzi akaba yari inshuti ya Nyiramwiza.
P7	Iryo joro Nyiramwiza atoroka ingoro, arigendera. Iyo se amenya aho yari agiye byari kumubabaza cyane. Nyiramwiza  yarirutse anyura mu bihuru, n'ibigunda, mu ishyamba ry'inzitane no mu mabuye. Yageze kwa Ngenzi ananiwe cyane kandi afite inyota.
P8	Ngenzi akimubona aramubaza ati: "Mukunzi wange  ni iki cyatumye umena ijoro ugakora urugendo rungana rutya wenyine?" Amuzanira amazi, amwereka aho yicara ngo aruhuke. Ngenzi ntiyari gutuza  Nyiramwiza ataravuga.
P9	Yungamo ati: "Mukunzi wange wagize ikihe kibazo?" Nyiramwiza yitsa umutima maze avugana agahinda ati: "Data arashaka kunshyingira umutware Karinda w'igihangange. Ariko sinshobora kubana n'uriya mugabo uteye ubwoba. Nari nje kukubwira ko nshaka kwibanira nawe n'ubwo uri umukene. Niteguye kubabarana nawe. Ndagukunda."
P10	Ngenzi atera hejuru ati: "Nyakugira Imana ko uzi ko ndi umukene, nkaba nta nkwano nabona yo kugukwa." Nyiramwiza ati: "Ibyo ndabizi ariko ni wowe wenyine  twabana nta wundi." Ariyumvira  hashize akanya yungamo ati: "Reka dusange umusare Kabera tumubwire atwambutse uruzi. Niduhungira hakurya y'uruzi data ntazigera atubona."
P11	Umwami kayanja agarutse mu ngoro, asanga umukobwa we nyiramwiza yabuze. Ategeka abagaragu be kumushakira ahantu hose. Abarinzi b'umwami, abasirikare, n'abandi bose batangira kumushakisha ariko baramubura. Basubira kubwira umwami ko bamubuze. Arababwira ati: "Nimusubireyo mumushake!" Yari amaze kurakara.
P12	Mu gihe Nyiramwiza na Ngenzi bihutaga ngo bagere ku nkombe yo hakurya y'uruzi, haje ibicu byinshi byijimye. Hari hagiye kuza umuhengeri.
P13	Umusare Kabera yari arimo kuzirika ubwato bwe abona abo abo bakunzi baramwegereye. Ngenzi amusaba ko yabambutsa uruzi. Kabera arabyanga abasobanurira ko hagiye kuza umuhengeri bityo bikaba byabakururira impanuka.
P14	Ngenzi arakomeza aramwinginga amusobonurira impamvu bagomba kwambuka. Akora mu mufuka akuramo umutako mwiza w'agaciro awuha Kabera. Ngo yumve inkuru y'abo bana no kwakira impano, yumva abagiriye impuhwe. Yemera kubambutsa atitaye ku muhengeri.
P15	Umwami Kayanja n'umutware Karinda ngo bagere ku ruzi, babona babona ba bandi batatu mu bwato. Bamenya ko ba bakunzi bahunze. Ako kanya haza inkubi y'umuyaga unyeganyeza ubwato ku buryo umusare Kabera Atari agishoboye kubuyobora.  Umwami Kayanja atera hejuru ati: "Nyiramwiza mwana wanjye garukira aho! Ndakubabariye. Ntabwo nguhana kandi na Ngenzi ntacyo mutwara."
P16	Nyamara amazi yari yarenze inkombe. Ubwato buribirindura n'abari baburimo bararohama bose. Guhera ubwo, buri muturage wo mu gihugu cya Kayanja ashobora gushyingiranwa n'uwo ashaka, yaba umukire yaba umukene.

images:

illustrations/pages/10069.png
illustrations/pages/10074.png
illustrations/pages/10063.png
illustrations/pages/10064.png
illustrations/pages/10065.png
illustrations/pages/10066.png
illustrations/pages/10067.png
illustrations/pages/10069.png
illustrations/pages/10070.png
illustrations/pages/10071.png
illustrations/pages/10072.png
illustrations/pages/10211.png
illustrations/pages/10075.png
illustrations/pages/10076.png
illustrations/pages/10077.png
illustrations/pages/10078.png
illustrations/pages/10079.png

translations:

Afrikaans (Translation)	Koning Kaja en sy Dogter	id=20076
Akuapem Twi (Translation)	Ɔhempɔn Kayanja Ne Ne Babea	id=18462
Asante Twi (Translation)	Ɔhene Kayanja Ne Ne Babaa	id=18222
ChiTonga (Translation)	Mwami Kayanja Amwanaakwe Musimbi	id=18652
CiNyanja (Translation)	Mfumu Kayanja Namwana Wake Musikana	id=18670
Dagaare (Translation)	Naa Kayanja Ne O  Pɔgeyaa	id=17774
Dagbani/Dagbanli (Translation)	Naa Kayanja Mini O Bipuɣiŋga	id=18161
Dangme (Translation)	Matsɛ Kayanja Kɛ E Bi Yo Ɔ	id=18341
Dhopadhola (Translation)	Kere Kodi Nyare	id=18750
English (Original)	King Kayanja And His Daughter	id=10210
Ewe (Translation)	Fia Kayanja Kple Via Nyɔnuvi	id=18172
Fante (Translation)	Ɔhen Kayanja Na Ne Babasia	id=18492
French (Translation)	Le Roi Kayanja Et Sa Fille	id=12664
Ga (Translation)	Maŋtsɛ Okaija Kɛ Ebiyoo Lɛ	id=18336
Gonja (Translation)	Ewura Kayanja Nε Mobe Ebichesobi	id=18214
IciBemba (Translation)	Imfumu Kayanja Noomwana Waiko Umwanakashi	id=18675
isiNdebele (Translation)	Ikosi uSogada nendodakazi yayo	id=21937
isiXhosa (Translation)	Ikumkani uKayanja nentwazana yakhe	id=17574
isiZulu (Translation)	Inkosi uNdabenhle nendodakazi yayo	id=16472
Kasem (Translation)	Pɛ Kayanja De O Bukɔ	id=18228
Kiswahili (Translation)	Binti wa Mflame Kayanja	id=12899
Mampruli (Translation)	Naaba Kayangya Ni U Bipuŋŋa	id=19353
Ng’aturkana (Translation)	Ekapolon Kayanja Ka Nakookeng	id=12922
Nzema (Translation)	Belemgbunli Kayanja Nee Ɔra Raalɛ Ne	id=18422
Oluwanga (Translation)	Omukhana Wo Omwami Kayanja	id=12954
Portuguese (Translation)	O Rei Kayanja E a Súa Filla	id=13644
Portuguese (Translation)	O Rei Kayanja E a Sua Filha	id=16719
Sepedi (Translation)	Kgoši Kayanja Le Morwedi Wa Gagwe	id=18163
Sesotho (South Africa) (Translation)	Morena Kadi le moradi wa hae	id=20035
Setswana (Translation)	Kgosi Mothupi Le Morwadiagwe	id=14957
SiLozi (Translation)	Mulena Kayanja Ni Mwana Wa Hae Wa Musizani	id=18741
Siswati (Translation)	Inkhosi Cebekhulu nendvodzakati yayo	id=21733
Talen (Translation)	Na'ab Kayanja Ne O Puawoo	id=20196
Tshivenda (Translation)	Thovhele Kayanja Na Ṅwananyana Wawe	id=18277
Xitsonga (Translation)	Hosinkulu Kayanja Na Nhwanyana Wa Yena	id=18872
