url:	http://africanstorybook.org/reader.php?id=22084&d=0&a=1
id:	22084
title:	Chui na Swara
author:	Brigid Simiyu
artist:	Isaac Okwir
lang:	Kiswahili
level:	First sentences
lic:	Creative Commons: Attribution 4.0
thumb:	http://africanstorybook.org/illustrations/covers/22084.png
desc:	Chui na Swara walikula kiapo kuwa marafiki. Lakini urafiki wao haukuwa na matumaini kutoka mwanzo.

page_text:

P1	Mara nyingi, Chui alitaka kumshika Swara.
P2	Swara naye alikuwa akitoroka kila alipomwona Chui.
P3	Siku moja, Chui alimwambia Swara, "Ningependa tuwe marafiki. Unachokula, mimi sili. Hakuna sababu ya kuwa maadui."
P4	Swara alikubali. Chui akasema, "Tule kiapo cha kutufanya marafiki. Atakayeasi, mtoto wake atakufa."
P5	Walikula kiapo cha kuwafanya marafiki. 

Usiku, Swara alilala chini ya mti na Chui akalala juu ya mti katikati ya matawi.
P6	Baada ya muda, Swara alinona na Chui alikonda.
P7	Chui alitamani kumla Swara aliyenona. Akasema, "Sina haja na kiapo. Sina hata mtoto!"
P8	Chui alimrukia Swara akajaribu kumshika. 

Lakini, hakuweza. Alinaswa kwenye matawi.
P9	Swara alishtuka sana. Aliruka juu akaanza kulia, "Bee! Bee!"
P10	Chui akamsihi, "Rafiki yangu, nisaidie. Tulikubaliana kuwa atakayevunja kiapo chetu, atampoteza mtoto wake."
P11	Swara alimjibu, "Inaonekana kuwa wazazi wako ndio waliokula kiapo. Sasa wewe ndiwe utakayekufa."

images:

illustrations/pages/17309.png
illustrations/pages/17306.png
illustrations/pages/17307.png
illustrations/pages/17309.png
illustrations/pages/17310.png
illustrations/pages/17311.png
illustrations/pages/17312.png
illustrations/pages/17313.png
illustrations/pages/17314.png
illustrations/pages/17315.png
illustrations/pages/17316.png
illustrations/pages/17317.png

translations:

Amharic (Translation)	ነብርና ሚዳቋ	id=17660
English (Original)	Leopard and Antelope	id=17659
Hausa (Nigeria) (Translation)	Damisa da Barewa	id=22072
