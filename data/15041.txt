url:	http://africanstorybook.org/reader.php?id=15041&d=0&a=1
id:	15041
title:	Mmutla Mo Tlase Ga Setlhare
author:	Lorato Trok
artist:	Wiehan de Jager
lang:	Setswana
level:	Longer paragraphs
lic:	Creative Commons: Attribution 3.0
thumb:	http://africanstorybook.org/illustrations/covers/15041.png
desc:	Letshogo la ga mmutla le baka tlhakatlhakano.mmutla

page_text:

P1	Mmutla o ne a robetse mo tlase ga setlhare sa diapole.  Apole e ne ya wela mo fatshe go tswa mo kalaneng.
P2	Lentswe le ne la re,  "Taboga Mmutla taboga!" O ne a tsoga ka bonako mme a taboga ka lebelo le le makatsang.
P3	O ne a kopana le Koko. "O tabogela eng? Ga botsa Koko. Mmutla a araba,  "Ga ke itse. Ke utlwile fela sengwe se wela mo fatshe mme lentswe le re,  'Taboga Mmutla,  taboga!'.
P4	Koko o ne a tshogile. Le ena o ne a simolola go taboga fa a utlwa se Mmutla a se buang.
P5	Ba ne ba kopana le ntšwa. Ntšwa o ne a botsa,  "Lo tabogela eng?" Koko a re,  "Ga ke itse. Ke utlwile fela se mmutla a se buileng,  le ene ga a itse. O utlwile sengwe se wela mo fatshe le lentswe le re,  'Taboga Mmutla,  taboga!'."
P6	Ntšwa o ne a makaditswe ke se a se utlwang. Le ena o ne a simolola go taboga le Mmutla le Koko.
P7	Ba ile ba kopana le Pitse. Pitse ya botsa Ntšwa,  "Lo tabogela eng?" Ntšwa a re,  "Ga ke itse. Ke utlwile fela se koko a se buileng,  mme le ene ga a itse. O utlwile se mmutla a se buileng mme le ene ga a itse. O utlwile sengwe se wela mo fatshe le lentswe le re,  'Taboga Mmutla,  taboga!'."
P8	Pitse ya simolola go taboga le bona.
P9	Ba ne ba kopana le Tonki. Tonki ya botsa,  "Lo tabogela eng?" Pitse a araba,  "Ga ke itse. Ke utlwile fela se Ntšwa a se buileng,  mme le ene ga a itse. O utlwile se Koko a se buileng mme le ena ga a itse. O utlwile se Mmutla a se buileng mme Mmutla le ene ga a itse. O utlwile sengwe se wela mo fatshe le lentswe le re,  'Taboga Mmutla,  taboga!'."
P10	Jaanong Tonki le ene a simolola go taboga.
P11	Ba ne ba kopana le Kgomo. Kgomo e ne ya botsa,  "Lo tabogela eng?" Tonki ya araba,  "Ga ke itse. Ke utlwile fela se Pitse a se buileng,  mme le ene ga a itse. O utlwile se Ntšwa a se buileng,  mme le ene ga a itse. O utlwile se Koko a se buileng mme le ene ga a itse. O utlwile se Mmutla a se buileng mme le ene ga a itse. O utlwile sengwe se wela mo fatshe le lentswe le re,  'Taboga Mmutla,  taboga!'."
P12	Kgomo e ne e tshwenyegile mme le yone ya simolola go taboga.
P13	Ba ne ba kopana le Katse. Katse ya botsa,  "Lo tabogela eng?" Kgomo ya araba,  "Ga ke itse. Ke utlwile fela se Tonki a se buileng,  mme le ena ga a itse. O utlwile se Pitse a se buileng mme le ena ga a itse. O utlwile se Ntšwa a se buileng mme le ena ga a itse. O utlwile se Mmutla a se buileng mme le ena ga a itse. O utlwile sengwe se wela mo fatshe le lentswe le re,  'Taboga Mmutla,  taboga!'."
P14	Katse le yona ya simolola go taboga le diphologolo tse dingwe.
P15	Jaanong ba kopana le mosimane a kgweetsa baesekele,  mme le ena a botsa,  "Lo tabogela eng?" Mme diphologolo tsa araba,  "Ga re itse. Re utlwile se Mmutla a se buileng mme ga a itse. O utlwile sengwe se wela mo fatshe le lentswe le re,  'Taboga Mmutla,  taboga!'."
P16	Mosimane a tshega mme a re,  "Ke apole e weleng mo setlhareng ka ntlha ya phefo. Ke nna ke rileng,  'Taboga Mmutla,  taboga!'."

images:

illustrations/pages/7610.png
illustrations/pages/7595.png
illustrations/pages/7596.png
illustrations/pages/7597.png
illustrations/pages/7598.png
illustrations/pages/7599.png
illustrations/pages/7600.png
illustrations/pages/7601.png
illustrations/pages/7602.png
illustrations/pages/7603.png
illustrations/pages/7604.png
illustrations/pages/7605.png
illustrations/pages/7606.png
illustrations/pages/7607.png
illustrations/pages/7608.png
illustrations/pages/7609.png
illustrations/pages/7610.png

translations:

Afrikaans (Translation)	Hasie Se Groot Skrik	id=10861
Afrikaans (Translation)	Hasie Onder Die Boom	id=11221
Afrikaans (Translation)	Hasie Onder Die Boom	id=20094
ChiTonga (Translation)	Sulwe Mujungusi Acisamu	id=18656
CiNyanja (Translation)	Kalulu Munsi Mwa Mutengo	id=18669
Dhopadhola (Translation)	Afoyo I Tiendi Yath	id=15780
English (Translation)	Rabbit Under the Tree	id=7734
English (Adaptation)	Test Edit	id=16731
French (Translation)	Le Lapin Sous Un Arbre	id=10154
Gurene (Translation)	Sɔʻɔŋa N Boi Tia Tilum	id=12671
IciBemba (Translation)	Kalulu Mwisamba Lya Cimuti	id=18679
isiXhosa (Translation)	Umvundla Phantsi Komthi	id=17581
isiZulu (Original)	Unogwaja Ngaphansi Kwesihlahla	id=7664
isiZulu (Adaptation)	Unogwaja Ngaphansi Kwesihlahla (Level 4)	id=13699
Kiswahili (Translation)	Sungura Chini Ya Mti	id=8438
Likpakpaanl (Translation)	Sandee Busub Taab	id=18781
Lugwere (Translation)	Napowo Ansi W’Omusaale	id=16195
Lunyole (Translation)	Enduyu Ŋaasi W’Omuyembe	id=16585
Portuguese (Translation)	O Coelho Debaixo Da Árvore	id=18856
Sepedi (Translation)	Mmutla Ka Tlase Ga Mohlare	id=18135
Sesotho (South Africa) (Translation)	Mmutlanyana Tlasa Sefate	id=20049
SiLozi (Translation)	Shakame Mwatasi Akota	id=18743
siSwati (Translation)	Nogwaja Ngaphasi Kwesihlahla	id=13776
Tshivenda (Translation)	Muvhuḓa Fhasi Ha Muri	id=18322
Xitsonga (Translation)	Kondlo Ehansi Ka Murhi	id=19020
