url:	http://africanstorybook.org/reader.php?id=16194&d=0&a=1
id:	16194
title:	Omulisya N’Ekiraalokye Ekyenjawulo
author:	Mugalya Moses
artist:	Magriet Brink
lang:	Lugwere
level:	First paragraphs
lic:	Creative Commons: Attribution 4.0
thumb:	http://africanstorybook.org/illustrations/covers/16194.png
desc:	Olugero olukwata oku bisolo ebitobito ebibalamirye ebyatuukanga oku kiraalo nga bibulaku omawaawe. Obusolo bunu bwabbaireku omuntu owenjaulo n’etiimuye eyabayambi.

page_text:

P1	Lunu niirwo olugero lwo muliisya n'ekiraalokye eky'ebisolo ebibulaku omawaawe.
P2	Omweri gwomunana gwabbaire gw'okufulugutana eeri omulisya na bayambibe oku kiraalo.
P3	ONaisiga ow'omwaka ogumo niiye eyasookele okutuuka. Yaiziire mu kiloore ekyekilagala.
P4	Omulisya nabayambibe basaasiire ino oNaisiga. Yabbaire mutono ino era nga munakuwali.
P5	Naye amangu awo,  oNaisiga n'airamu amaani. N'atandika okuzeenya n'ebisolo ebindi omu kiraalo.
P6	Oku lunaku olundi omumweri ogwomunaana,  endege n'eika oku kiraalo.
P7	Omulisya n'abayambibe ni banguwa e nza. Omu ndege mwabbairemu nzogi omutomuto ng'ali omu gubbulangiti ogunene.
P8	ONanyido eyabbaire omu bbulangiti,  yabbaire w'enaku itaano. Omulisya namulisyanga ng'akozesya cupa.
P9	Omweri ogwo,  okisolo owo kusatu eyabbaire abulaku omaaye yabbaire Naudo. Okwiza oku kiraalo,  yaiziire mu karakita entukuliki. Era Yabbaire we myeri mukaaga.
P10	ONaudo eyabbaire onamosingi mangu awo yasalire omukago n'oNaula ombogo omutomuto. Ni batambuliranga aamo buli wantu.
P11	Ekiire kimo,  okutuuka kwa Kataike kwalamucirye buli muntu.
P12	OKataike yabbaire w'emyeri mitaano. Yabbaire munafu ino olw'olugendo oluwanvu oluyatambwire.
P13	Olw'eikotilye eriwanvu, omulisya yakwatiranga ecupa ngulu okumunywisya.
P14	Aakati omu mweri gwomunaana,  obulongo obuserebende,  oDongo n'oKapio bwatuukire. ENamyamya ginu gyabbaire ndwaire ino aate nga gy'esaawa-busaawa.
P15	Buli moiza yanakuwaire oDongo oweyafiire nga yakamala esaabiiti moiza omu kiraalo. Naye omulisya n'abayambibe ni balamya oKapio.
P16	Ebisolo ebibulaku omawaawe ebyasembereyo okwiza omu gwomunaana byaali Bbaluka,  Mboiza n'oNanfuka. Obwana wanjovu bunu bwabbaire bwesaabbiiti ibiri. Bwatuukire nga buli nzala.
P17	Omulisya nabayambibe batakanga ino ebisolo byona byona ne byempuutu.
P18	Ekinyana ekisinga ekyejo kyabbaire Nacamu. ONacamu yatakaanga ino okubisa egalibindi gy'omulisya.
P19	Abantu ab'omu kiraalo basumbukana ino okulisya ebisolo ebitobito. Basuubira nti ekiseera kyatuuka ebisolo binu ni byeriisya. Oolwo ni bikanga omu kigona.

images:

illustrations/pages/12997.png
illustrations/pages/12979.png
illustrations/pages/12980.png
illustrations/pages/12981.png
illustrations/pages/12982.png
illustrations/pages/12983.png
illustrations/pages/12984.png
illustrations/pages/12985.png
illustrations/pages/12986.png
illustrations/pages/12987.png
illustrations/pages/12988.png
illustrations/pages/12989.png
illustrations/pages/12990.png
illustrations/pages/12991.png
illustrations/pages/12992.png
illustrations/pages/12994.png
illustrations/pages/12997.png
illustrations/pages/12995.png
illustrations/pages/12996.png
illustrations/pages/12998.png

translations:

Afrikaans (Translation)	Die Wildwagter en Sy Spesiale Reservaat	id=20075
English (Original)	Keeper and His Nursery	id=13025
English (Adaptation)	Keeper and His Special Nursery	id=13640
French (Translation)	Keeper Et Son Orphelinat Spécial	id=13770
Kiswahili (Translation)	Mlinzi Na Chekechea Yake	id=13026
Lunyole (Translation)	Omuhuumi N’Olusito Olukugu	id=16423
