url:	http://africanstorybook.org/reader.php?id=2355&d=0&a=1
id:	2355
title:	Mwanamme Na Mwanamke Wa Kwanza
author:	Mutugi Kamundi
artist:	Jemma Kahn
lang:	Kiswahili
level:	First words
lic:	Creative Commons: Attribution 3.0
thumb:	http://africanstorybook.org/illustrations/covers/2355.png
desc:	Hadithi kuhusu mwanzo wa ulimwengu na wa binadamu wa kwanza. Wanatokezea kama nyoka kutoka dimbwi baridi na nyeusi na kuingia ulimwengu wa mwangaza na rangi.  Wanapofika juu nyoka hao wanabadili umbo kuanza maisha mapya.

page_text:

P1	Hapo zamani za kale dunia ilipokuwa mpya,  milima mikubwa ilifunika ulimwengu kama blanketi. Nayo miti mirefu ilichongoka mawinguni.
P2	Duniani palikuwa na dimbwi kubwa la maji baridi shadidi na lililotulia tuli. Kina chake kilikuwa kirefu na liligubikwa na giza totoro.
P3	Kwenye sakafu ya dimbwi hilo paliishi nyoka wawili. Mmoja alikuwa mnene na mwenye nguvu. Na mwengine alikuwa na umbo dogo la kuvutia na dhaifu.
P4	Basi siku moja pakatokea dhoruba kubwa. Radi ilipiga na kupenya hadi chini ya dimbwi. Maji yakagawika kwa muda mfupi,  wale nyoka wakaweza kuona ardhi kule juu. Waliona vitu vya rangi nyingi na vyenye maumbo tofauti tofauti. Waliona viumbe wenye mbawa angani. Kila kitu walichoona ardhini kilivutia sana. Wakati maji yaliporudiana tena wale nyoka waliendelea kukumbuka uzuri waliokuwa wameona.
P5	"Hatuwezi kuendelea kuishi kwenye dimbwi hili lenye giza na baridi," waliambiana. "Twende kule juu tukaione ardhi." "Tutawezaje kuishi kwenye ardhi?" yule nyoka mdogo aliuliza. "Je,  tutatambaa kwa matumbo?"
P6	"Ndege wa angani hawatatucheka na kutuona duni," mwenzake alimjibu. "Hatutatambaa,  tutatembea!" Nyoka hao walijikunjua polepole. Wakaanza kuogelea na kuogelea wakielekea juu kwenye mwangaza.
P7	Walipokaribia juu ya maji,  maajabu yalitendeka. Mikia yao iligawika mara mbili wakawa na miguu yenye vidole. Na mikono miwili yenye vidole ilitokea chini ya vichwa vyao.
P8	Hawakuwa nyoka tena,  kwani sasa waligeuka na kuwa mume na mke. Walitazamana na kupendana kama mume na mke.
P9	"Tutajenga nyumba juu milimani," Mke alisema. "Kila siku tutaliona jua likitoka na kufurahia joto lake." "Na tutalinda nyasi na miti," Mume alisema. "Tutakuwa marafiki wa ndege na wanyama."
P10	"Hebu njoo," Mume wa Kwanza alisema. "Naam," akajibu Mke wa Kwanza. Kisha wakatembea pamoja kwenye ulimwengu wao mpya.

images:

illustrations/pages/1334.png
illustrations/pages/1335.png
illustrations/pages/1336.png
illustrations/pages/1337.png
illustrations/pages/1334.png
illustrations/pages/1338.png
illustrations/pages/1339.png
illustrations/pages/1340.png
illustrations/pages/1341.png
illustrations/pages/1342.png
illustrations/pages/1343.png

translations:

Afrikaans (Translation)	Die Eerste Man en Eerste Vrou	id=11285
Ekegusii (Translation)	Omosacha Omotang’Ani	id=2353
English (Original)	First Man and First Woman	id=2185
French (Translation)	Le Premier Homme Et La Première Femme	id=10761
isiZulu (Translation)	Indoda Yokuqala Nomfazi Wokuqala	id=2358
isiZulu (Translation)	Indoda Yokuqala Nomfazi Wokuqala	id=13023
Kikamba (Translation)	Mũndũũme Wa Mbee	id=2354
Lugbarati (Translation)	Agupi Oko Ri Oku Oko Ri	id=2360
Lugbarati (Official) (Translation)	Ágúpí Òkò Rɨ̀ Pɨ Òkʉ́ Òkò Rɨ̀ Be	id=8751
Lumasaaba (Translation)	Umusaani Umukiboole, Umukhasi Umukiboole	id=3085
Maa (Translation)	Olée Le Dukúya	id=2739
Ng’aturkana (Translation)	Ekile Lo Eking’Aren Ka Aberu Na Eking’Aren	id=2356
Oluwanga (Translation)	Omusatsa Wa Mbeli Omukhasi Wa Mbeli	id=2357
siSwati (Translation)	Indvodza Yekucala Nemfati Wekucala	id=13077
