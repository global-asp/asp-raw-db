url:	http://africanstorybook.org/reader.php?id=3890&d=0&a=1
id:	3890
title:	Nanjoosi N’Efiiri Edatu
author:	Gershom Hirome
artist:	Wiehan de Jager
lang:	Lunyole
level:	Longer paragraphs
lic:	Creative Commons: Attribution 3.0
thumb:	http://africanstorybook.org/illustrations/covers/3890.png
desc:	Ŋaaliŋo abahaana badatu abatiina ohutenya ekwi. Ni bahena ohutenya ekwi

page_text:

P1	Ahale hale bugali,  ŋaaliŋo abahaana badatu abatiina ohutenya ekwi.
P2	Ni bahena ohutenya ekwi,  olw'ebbugumu batiina mu lwabi ohwebbomba. Batagiha ohwebbomba n'ohugudula ni baswanyusaniaho amaaji.
P3	Baja ohuhebulira obwire ni bubitire. Nga baŋiitaho ohwagama engo.
P4	Ni baali ni banatere ohwola engo,  nga Nanjoosi geyabaaba mu mamiro. Ng'afania ati gaali gebiriyeyo embira jije! Ng'aloma abahye ati,  "Bahyange muuje hwagameyo keje embira jange!" Aye abameeri babe nga baloma baati "Obwire bubitiriiye bugali."
P5	Ng'aŋo Nanjoosi gaagamayo hu lwabi yekani. Gageene embira jije era geŋiitaho ohwagama engo coka gaagota engira mu hiirema.
P6	Ni gaali nagenda galengera enjase ni yiŋwera mu hatiira. Gaŋiitaho ohutiina eyaali enjase era ni goola ng'akokona hu lwigi.
P7	Ehyamweŋunjisa embwa nj'eyegulaŋo olwigi. Era nga yimubuusa yiiti,  "Wenda hiina?" Nga Nanjoosi agobolamo ati,  "Ngotire era nenda ehifo aŋohuŋenyuha." Ng'embwa yimuloma yiiti,  "Yingira mangu ni kiri huhuluma!" Nga Nanjoosi gengira.
P8	Ng'aŋo embwa yiroma yiiti,  "Piiyire!" Nga Nanjoosi ayiroma ati,  "Ese sipiiyarangaho mbwa," Ng'embwa yimuloma yiiti,  "Nyiiya,  nyiiya ni kiri huhuluma!" Ng'aŋo Nanjoosi anyiiyira embwa ebiryo.
P9	Ng'embwa yiloma Nanjoosi yiiti,  "Njalire obuliri!" Nga Nanjoosi ayiroma ati,  "Ese sinalirangaho mbwa obuliri." Ng'embwa yimuloma yiiti,  "Yaala,  yaala obuliri,  ni kiri huhuluma." Nga Nanjoosi gaala obuliri.
P10	Hiisi ludaalo Nanjoosi gabanga n'ohunyiira n'ohusagula,  n'ohwohesa embwa. Aye lulala embwa yamuloma yiiti,  "Nanjoosi,  olwalero nja huhyalira abameeri bange. Sagula enyumba,  onyiiye ebiryo,  era wunjohese ni tagaluha."
P11	Amangu dala embwa ni yahatiina,  Nanjoosi gahunyula obufiiri budatu ohuŋwa hu mutwe gugwe. Ng'ata halala mu makuliiti,  ng'ata ahandi egongo w'olwigi,  n'ahandi mu hiraalo. Ng'aŋo ko aŋwanjuha embiro ng'olu aŋanga gaagama engo.
P12	Embwa ni yagaluha yendula Nanjoosi ni yibbuhulya yiiti,  "Najoosi,  oli ŋeena?" Ng'ahafiiri ahaali mu makuliiti haloma haati,  "Ndi ŋano,  ŋano mu makuliiti." Ng'ahafiiri ahandi hoosi haloma haati,  "Ndi ŋano,  ŋano emugutu w'olwigi." Nga n'ahandi hoosi haloma haati,  "Ndi ŋano,  ŋano mu hiraalo."
P13	Ng'aŋo embwa yimanya yiiti Nanjoosi aponyohire. Nga yiduluma yirondaho. Aye yageene ababoojo ba Nanjoosi ni bayeteegire n'agasimbo ageene agabba! Embwa ni yababona nga yicuuhaŋo yiduluma yagamayo era ohuŋwa hwolwo sebonehanga nundi.

images:

illustrations/pages/1196.png
illustrations/pages/1197.png
illustrations/pages/1198.png
illustrations/pages/1196.png
illustrations/pages/1199.png
illustrations/pages/1200.png
illustrations/pages/1201.png
illustrations/pages/1202.png
illustrations/pages/1203.png
illustrations/pages/1204.png
illustrations/pages/1207.png
illustrations/pages/1208.png
illustrations/pages/1209.png
illustrations/pages/1210.png

translations:

Aringati (Translation)	Ãlíríkí Ꞌi Ãzíla Drị̃ꞌbị́ Na Kî	id=7532
Ekegusii (Translation)	Nozibele N’Echitukia Isato	id=3165
English (Original)	Nozibele and the Three Hairs	id=1880
English (Translation)	Anna and the Three Hairs	id=7903
isiXhosa (Translation)	Unozibele Namanwele Amathathu	id=6711
isiZulu (Translation)	Unozibele Kanye Nezinwele Ezintathu	id=3896
Kikamba (Translation)	Nonzimbele Na Nzwĩĩ Itatũ	id=3164
Kiswahili (Translation)	Nozibele Na Nywele Tatu	id=3159
Luganda (Translation)	Nakku N’Enviiri Essatu	id=3167
Lugbarati (Translation)	Candiru Pi Dri`bi Ifi Na `diyi Be	id=3894
Lugbarati (Official) (Translation)	Candiru Pi Dri'biifi Na ‘Diyi Be	id=8799
Lumasaaba (Translation)	Namutosi Ni Butsuune Butaru	id=3892
Maa (Translation)	Nozibele Ó Ilpápít Okúni	id=3163
Oluwanga (Translation)	Prisca Nende Obushinga Butaru	id=3162
Oluwanga (Adaptation)	Prisca Nende Obushinga Butaru	id=19596
Sepedi (Translation)	Nozibele Le Meriri E Meraro	id=3169
Sesotho (Lesotho) (Translation)	Ts'oanelo Le Ntja Ea Nkoapo.	id=6710
Sesotho (Lesotho) (Translation)	Nozibele Le Qobo Tse Tharo	id=10368
Setswana (Translation)	Nozibele Le Meriri E Meraro	id=3168
