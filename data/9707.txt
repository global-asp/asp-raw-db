url:	http://africanstorybook.org/reader.php?id=9707&d=0&a=1
id:	9707
title:	Áũ Kí Yúkú Be
author:	Edektia Valente
artist:	Wiehan de Jager
lang:	Aringati
level:	First paragraphs
lic:	Creative Commons: Attribution 3.0
thumb:	http://africanstorybook.org/illustrations/covers/9707.png
desc:	Ándrá ũdú rĩsĩ

page_text:

P1	Ándrá ũ'dú rĩ sĩ,  áú kí ándrí jó Yúkú bé wórí gá. Kí ándrí jó ũá ásí ígbé sĩ ãríŋá ãzí rĩ kí ábé pírí. Í kí ákó pírí kí ídé ãlú. Í 'bã ází álu jó ngápí la jó 'dawú.
P2	Ú'dú ãlú,  líkí 'dé í'bá drĩ ãngú gá. Yúkú mũ ákóná ndrú álí. Ágó ándé trũ. Yúkú jó,  "Lé gérĩ ãzí ácíjó rãísĩ lá 'bá ádrú cí."
P3	Ángú ũwíjó múké 'bó rĩ vũtígá,  áú 'bá ágílí ází úníámbá lá cĩ. Í'dó 'bíkô í'bá wórĩká árĩŋá rũ rĩ kí trá. "Ũsó kí ãlú ámádrĩ 'bíkô rĩ kí drí gá," jó íní. "'Dá ícó lé 'dí félé la ácíŋá ní ádrú jó íwákó rú rã."
P4	Árĩŋá pírí kí drídríŋí gá,  Yúkú í lú ándrá síndání trũ tórómé ágá ní,  síní,  í'dó 'bíko só drídrí. Ídé íní úpípí kí ũníámbamba rú írĩ,  vútílága ngájó ú'rugá áú 'bá drígásí. Áú ándré jó Yúkú ní ífé jó mání síndání 'bíkô sójó,  gbóŋá rú Áú ándré ándé gá rá. Á'bé síndání kábádí drígá 'dá sí mújó ákóná á'díjó í ãnzí 'bání kúkú gá lé áyu.
P5	Wó ísú 'dísí árĩŋá ázírí ndré kí Yúkú nga' ágá lé rã. Múkí áú ándré zí í'bání síndání féjó sí í'bádrí úpípí rí só jó sínĩ. Sá wéréŋá vútí gá,  áríŋá kásárá í'dó úngá úrú ga.
P6	Áríŋá ásíjó rĩ ní síndání ágú gá úgógó,  ísu 'dísí Áú ándré í yu. Síní áyú ãnzí 'dúkí síndání 'dí í'dó kí ává sínĩ. Í'bání ándéjó áváŋá sí'bó rí vútígá,  á'bé kí síndání cínyákí drí gã.
P7	Índróláŋá 'dásí,  Yúkú újá dó ágó. Áí síndání síní í'dí 'bá bíko álópí ácíŋá íjó sírí kí sójó úgogó. Áú ndré ángú kábádi drí gá. Úndré kuku a. Úndré ángú lícó drí gá pírí. Wó ísú síndání kú.
P8	Áú úci rú Yúkú dri,  "Ífé lú mání ú'dú ãlú. Mí vá mí úpípí kí úsú sí ngájo ákóná nd'rujó lé ídí rá."  Yúkú jó,  "Áfé lú míní ú'dú ãlú ídí. Ídrí síndání dí ísú kú,  mí mádrí tílágá mí mváŋá ãlú rí fé áyũ."
P9	Yúkú ní ámújó drúsí ínírĩ sí 'bórí sí,  ísú áú ándré lá cínyákí á úvá,  wó ísú síndání kú. Íjó 'dísí,  Yúkú újá ásá vúgá 'dó ó'pkó'si áú 'bá mváŋá álú rĩ 'bijó. Yúkú 'dú í'dí mújó trúní. Í'dójó ú'dú 'dásí,  Yúkú drí úngá úlí ágá,  í'dí áú ándré í sú cínyákí a íré ágá síndání ndrújó.
P10	Yúkú 'bá indri ácá jó únókú gá 'bó,  áú ándré lá í ánzí kí 'bá bile índú lí. "Ímí ápá ángú úlé rí gá rísĩ ázílá ángú áí gá rí sí rá."  Íkí do ũmví lá,  "Ámá ádrú ázázá rú kú. Ámá ápá rá."

images:

illustrations/pages/1801.png
illustrations/pages/1802.png
illustrations/pages/1803.png
illustrations/pages/1804.png
illustrations/pages/1805.png
illustrations/pages/1806.png
illustrations/pages/1807.png
illustrations/pages/1808.png
illustrations/pages/1801.png
illustrations/pages/1809.png
illustrations/pages/1810.png

translations:

Ekegusii (Translation)	Engoko Ne’Kebaki	id=2362
English (Original)	Hen and Eagle	id=2084
Kakwa (Translation)	Sukuri Seku Yugu	id=9062
Kinyarwanda (Translation)	Inkoko N’Agaca	id=17463
Luganda (Translation)	Wankoko Ne Wakamunye	id=2364
Lugbarati (Translation)	A’U Pi Yuku Be	id=2366
Lugbarati (Official) (Translation)	A’Ú Pi Yúkú Be	id=8792
Lumasaaba (Translation)	Ingokho Ni Ikhosi	id=3110
Lunyole (Translation)	Engoho Ni Haŋungu	id=2365
Portuguese (Translation)	A Galinha E a Águia	id=16566
Rutooro (Translation)	Enkoko N’Ekihungu	id=14926
