url:	http://africanstorybook.org/reader.php?id=12954&d=0&a=1
id:	12954
title:	Omukhana Wo Omwami Kayanja
author:	Margaret Amateshe
artist:	Natalie Propa
lang:	Oluwanga
level:	Longer paragraphs
lic:	Creative Commons: Attribution 3.0
thumb:	http://africanstorybook.org/illustrations/covers/12954.png
desc:	Olukano lwo amaraba okhulondana nende omukhana wo mwami

page_text:

P1	Khale yaliyo omwami ulangwa Kayanja. Yamenya no mukhaye waye nende omukhana waye Apenyo. 

Apenyo yali omubukha we ifwani indayi ne buli omusatsa yenya okhumuteshia. Abula omwami Kayanja yareba ikhwe ye ekulu khu yesi wenya Apenyo.
P2	Hambi nende eshiembekho shio omwami Kayanja,  yamenyao wo lukoba ulangwa Aludah, Mukhongo. Yakulikhwa 'Mukhongo' khulwa buli mundu mubumenyanwa yamuulirisinjia. 

Omukhaye wo Aludah yali niyafwire mubwangu yubo khulwa omuyeka kho wolukoba yali akhaba okhuteshia omukhasi undi.
P3	Aludah ouli omukofu khandi omunefu. Yatsia wo omwami Kayanja okhukhwa Apenyo. Babiri yabo bashisungana ikhwe. Omutiyii Kakembo yaulira amasungano kabo. Kakembo yali omwitsa wa hambi wa  Apenyo.
P4	Aludah yeyama okhuheresia omwami Kayanja eshikabo akari shie miandu chiaye, halala ne isindani, shingana omukabo kwe ikhwe. 

Emipango chie shiserero akari wa Aludah nende Apenyo chiakasibwa mubwifisu. Omwami yamanya mbu omukhana waye shiyakhafuchirire akaliparo kaye ta.
P5	Lichuma elala imberi we inyanga ya arusi ilobole, Kakembo yabolera Apenyo, "Omukhana wo mwami,  papa wao akasie ehiserero shio nende wo lukoba Aludah, ne shilabao mwichuma elala okhurula luno,  Kakembo naboola."
P6	Apenyo yauka ne nakhaywa shiakhola. Yapara,  "Shendateshera Aludah tawe, omusatsa omukhomeru khandi omukofu. Tawe! Endatetekhana okhutsia wa Trevor endole shianyala okhukhola efise filaawa." Trevor yali omwitsa we shisiani wa Apenyo.
P7	Mushiro Apenyo yanyololokha okhurula mushiembekho. Samwana waye namanya watsitsanga nasinyikha muno. Yerukha okhubira mumutsuru omukali kwerima, khumachina nende efitsakha, okhula niyoola wa Trevor. Olwa yoola nango waye yali nachonyere, nali inzala khandi nobulo.
P8	"Omuheri wanje, nishina niwirukha abundu arambi wenyene mufise fie shiro?" Trevor nareeba. Yataya amatsi namuhereresia khandi nalekha aulukhe. Trevor yali neshiruchi nashilinda Apenyo amukanire kekholeshe.
P9	"Omukhana wo mwami omuyanzwa, eshikali nishina?" Trevor nareeba. Apenyo naboola naberere, "Papa wanje yenya okhumbakha khu Aludah Omukhongo. Shefuchirira okhutekha khu mundu omubi uyo ta. Trevor, ndikomba okhutekha khu 
iywe kata noli omumanani. Efuchirira okhunyakhana. Ndakhuhera."
P10	"Omukhana wo omwami, euma emiandu chiokhuhana nga ikhwe, ne wamanya endi omusiani omumanani." Trevor nalira. Apenyo nakalusia,  "Ndamanya halali niwe wenyene wenyala okhuteshera. Khutsie khu Kategga omufuchi wa eliaro akhweremia okhutsia injerekha yindi yo mwalo. Khulakhama ne papa shalakhunyoola ta."
P11	Mushiembekho, omwami Kayanja yali namanyire omukhana waye Apenyo akhamire. Yaboolera abarukwa baye okhumukhaba buli habundu mulukoba. Abalindi nende abapani bo omwami bakhaba buli abundu ne shibanyoola Apenyo ta. 

Bakalukha khu mwami bamuboolera Apenyo shanyoolekha ta. "Tsie mumutsuru mukhabe,"  Omwami nalokha nasinyishe.
P12	Olwa Apenyo nende Trevor bali bayuka okhutsia khulukuku, amalesi amamali kachaka okhukhung'ana mwikuku. Ifula yo lucheka yali itsa.
P13	Kategga omufuchi weliaro yali aboa eliaro lwo ababukha yabo betsa khuye. Trevor yareba Kategga afuche eliaro okhubambusia omwalo. Kategga yaloba, nababoolera ifula yo lucheka itsanga ne banyala okhukwa mumaraba.
P14	Trevor yaboolera Kategga khatimba bambushe omwalo. Yaheresia Kateggaa amakwakata ko munyanza. Olwa Kategga yaulira olukano lwabo nokhulola amakwakata keshifwani, yali neshibeera khubo. Yeyama okhubambusia omwalo mulifube libi.
P15	Kategga yakhwesa eliaro hambi no lukuku nababoolera benjiremwo. Yabukula emikho chiokhufuka eliaro nachaka okhulifuka. 

Omwami Kayanja nende Aludah boola khulukuku, balola abandu bataru muliaro. Bamanya mbu abaheranwa ababukha bali berushe.
P16	Irunda yapa eliaro ne Kategga nakhaywa okhuchifuka. Omwami Kayanja yayibuukha,  "Apenyo, nochama kalukha! Ekhuberere."  
Efise fiali fiwere. Eliaro liakwa ne boosi bataru bafubwa mwirunda. 

Okhurula inyanga iyo, buli mundu mushiembekho shia Kayanja yeyamirwa okhuteshera omundu yesi wabenya.

images:

illustrations/pages/10069.png
illustrations/pages/10074.png
illustrations/pages/10063.png
illustrations/pages/10064.png
illustrations/pages/10065.png
illustrations/pages/10066.png
illustrations/pages/10067.png
illustrations/pages/10069.png
illustrations/pages/10070.png
illustrations/pages/10071.png
illustrations/pages/10072.png
illustrations/pages/10211.png
illustrations/pages/10075.png
illustrations/pages/10076.png
illustrations/pages/10077.png
illustrations/pages/10078.png
illustrations/pages/10079.png

translations:

Afrikaans (Translation)	Koning Kaja en Sy Dogter	id=20076
Akuapem Twi (Translation)	Ɔhempɔn Kayanja Ne Ne Babea	id=18462
Asante Twi (Translation)	Ɔhene Kayanja Ne Ne Babaa	id=18222
ChiTonga (Translation)	Mwami Kayanja Amwanaakwe Musimbi	id=18652
CiNyanja (Translation)	Mfumu Kayanja Namwana Wake Musikana	id=18670
Dagaare (Translation)	Naa Kayanja Ne O  Pɔgeyaa	id=17774
Dagbani/Dagbanli (Translation)	Naa Kayanja Mini O Bipuɣiŋga	id=18161
Dangme (Translation)	Matsɛ Kayanja Kɛ E Bi Yo Ɔ	id=18341
Dhopadhola (Translation)	Kere Kodi Nyare	id=18750
English (Original)	King Kayanja and His Daughter	id=10210
Ewe (Translation)	Fia Kayanja Kple Via Nyɔnuvi	id=18172
Fante (Translation)	Ɔhen Kayanja Na Ne Babasia	id=18492
French (Translation)	Le Roi Kayanja Et Sa Fille	id=12664
Ga (Translation)	Maŋtsɛ Okaija Kɛ Ebiyoo Lɛ	id=18336
Gonja (Translation)	Ewura Kayanja Nε Mobe Ebichesobi	id=18214
IciBemba (Translation)	Imfumu Kayanja Noomwana Waiko Umwanakashi	id=18675
isiNdebele (Translation)	Ikosi Umjekejeke Nendodakazi Yakhe	id=13054
isiXhosa (Translation)	Ikumkani Ukayanja Nentwazana Yakhe	id=17574
isiZulu (Translation)	Inkosi Undabenhle Nendodakazi Yayo	id=16472
Kasem (Translation)	Pɛ Kayanja De O Bukɔ	id=18228
Kiswahili (Translation)	Binti Wa Mflame Kayanja	id=12899
Mampruli (Translation)	Naaba Kayangya Ni U Bipuŋŋa	id=19353
Ng’aturkana (Translation)	Ekapolon Kayanja Ka Nakookeng	id=12922
Nzema (Translation)	Belemgbunli Kayanja Nee Ɔra Raalɛ Ne	id=18422
Portuguese (Translation)	O Rei Kayanja E a Súa Filla	id=13644
Portuguese (Translation)	O Rei Kayanja E a Sua Filha	id=16719
Sepedi (Translation)	Kgoši Kayanja Le Morwedi Wa Gagwe	id=18163
Sesotho (South Africa) (Translation)	Morena Kadi Le Moradi Wa Hae	id=20035
Setswana (Translation)	Kgosi Mothupi Le Morwadiagwe	id=14957
SiLozi (Translation)	Mulena Kayanja Ni Mwana Wa Hae Wa Musizani	id=18741
Tshivenda (Translation)	Thovhele Kayanja Na Ṅwananyana Wawe	id=18277
Xitsonga (Translation)	Hosinkulu Kayanja Na Nhwanyana Wa Yena	id=18872
