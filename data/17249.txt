url:	http://africanstorybook.org/reader.php?id=17249&d=0&a=1
id:	17249
title:	Tilwane Tasekhaya
author:	Mhlanga Giveness
artist:	giveness
lang:	siSwati
level:	First paragraphs
lic:	Creative Commons: Attribution 4.0
thumb:	http://africanstorybook.org/illustrations/covers/17249.png
desc:	indzatjana yami ikhuluma ngetilwane tasekhaya ngekuhlukahlukana kwato. iphindze icaze timphawu lesitibona ngato kanye nekutsi titsandza ini nobe tiphila njani.

page_text:

P1	Likhaya lakitsi linetilwane letehlukahlukene. Silwane sekucala lengisitsandzako likati. Likati silwane sasekhaya lesihle kantsi futsi lesititsandza kakhulu. Likati litsandza kudla lubisi nenyama. Silwane lesifuna lutsandvo kakhulu ngoba sibanelunya nangabe usihlukubeta.
P2	Sikhukhukati yinkukhu lechobosela emacandza ayo kuphume emantjwele. Sikhukhukati sitsandza kuphandzela emantjwele aso kudla kantsi futsi siyawagadza siphindze siwavikele emantjwele aso. Sikhukhukati sitsandza kudla ummbila. Siyaganga kakhulu engadzeni nasendlini uma sifuna kudla.
P3	Imbongolo silwane sasekhaya lebesitfutsa bantfu kanye nemtfwalo kadzeni kusete timoto letinyenti emngwacweni. Imbongolo silwane lesitsandza kukhala sibange umsindvo umasifuna umntfwana waso. Imbongolo itsandza kudla tjani kanye netihlahla. Ekhaya timbongolo tiyafuywa.
P4	Lihhashi silwane sasekhaya lesicishe sifane nembongolo. Lihhashi bayalisebentisa emncintiswaneni wawo ngoba linematubane lamaningi. Lihhashi silwane sasekhaya lesihle kakhulu futsi silungile. Lona litsandza kudla tjani netihlahla. Babe ubuye ufuye emahhashi lamancane nalamakhulu.
P5	Imbuti silwane sasekhaya lesiganga kakhulu siphindze sibe nematubane. Belusi betimbuti bayahlupheka ngoba tiyabaleka uma batilusa. Imbuti idla tjani,  tihlahla kanye netitselo.
P6	Ingulube silwane sasekhaya lesitinyanya kakhulu,  sitsandza kuhlala eludzakeni sitingcolise. Ingulube idla konkhe lehlangana nako. Inyama yengulube igcwele emafutsa lamanyenti.
P7	Imvu silwane sasekhaya lesilunge kakhulu. Sitsandza kudla tjani netihlahla letisese tincane. Sikhumba semvu Â sikhipha boya lobunyenti bese kwentiwa ngabo tintsambo tekutfunga timphahla leti lesitigcokako.
P8	Nogwaja silwane lesidvume kakhulu ngekuhlakanipha kwaso. Nogwaja unematubane lamakhulu,  ubaleka kakhulu uma abona tinja nobe bantfu ngoba bantfu bayawutingela. Nogwaja utsandza kudla emakhelotsi kanye natjani.
P9	Tilwane tasekhaya tidzinga kuphatfwa kahle tinakekelwe. Atidzingi kuhlukubetwa nobe tihlushwe. Kumele titfole kudla kute tingahambi tiganga emakhaya ebantfu.

images:

illustrations/pages/17231.png
illustrations/pages/17233.png
illustrations/pages/17234.png
illustrations/pages/17235.png
illustrations/pages/17236.png
illustrations/pages/17241.png
illustrations/pages/17237.png
illustrations/pages/17240.png
illustrations/pages/17243.png
illustrations/pages/17231.png

translations:

