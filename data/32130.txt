url:	https://africanstorybook.org/reader.php?id=32130&d=0&a=1
id:	32130
title:	Cyusa n' abahungu b' Abongereza
author:	Jean Paul Harelimana
artist:	Adonay  Gebru
lang:	Kinyarwanda
level:	Longer paragraphs
lic:	Creative Commons: Attribution 4.0
thumb:	http://africanstorybook.org/illustrations/covers/32130.png
desc:	Cyusa yari umuhungu ukunda kwiga indimi.

page_text:

P1	Cyusa yigaga mu mwaka wa mbere w'amashuri abanza.@@Papa we yari umuhinzi. Umwaka umwe, papa wa Cyusa yahinze umuceri mu murima we.@@Buri munsi nyuma y'amasomo, Cyusa yajyaga gufasha papa we mu murima.
P2	Hafi y'umurima hari ikibuga cy'umupira. Umunsi umwe nyuma ya saa sita Cyusa arimo kurinda umuceri, abahungu bane b'Abongereza baje gukina umupira.@@Abana batangiye gukina, umupira ugwa mu murima w'umuceri.
P3	Umupira wangirije umuceri. Umuhungu umwe yirukankiye mu murima gufata umupira yangiriza umuceri mwinshi cynae.
P4	Abo bahungu bakomeje kwirukanka mu murima bajya kuzana umupira waguyemo. Uko bagiyemo, bicaga umuceri.@@Cyusa na Papa we barakajwe cyane nuko abo bana bakomeje kwica umuceri wabo.
P5	Cyusa na Papa we ntanumwe wari uzi Icyongereza. Bashaka kubabwira bati: "Ntimugaruke mu murima wacu, murekere aho kwangiriza imyaka yacu," ariko babuze uko babivuga mu Cyongereza!@@Abo bana ntibari bazi irindi jambo uretse Icyongereza.
P6	Papa wa Cyusa yaravuze ati: "Mwana wa, koresha ibyo wize mu ishuri. Babwire barekere aho gutera umupira mu murima wacu!"@@Muri icyo gihe, Cyusa yari yarize inyuguti A, B, C, D, E, F.
P7	Cyusa yashakaga kwiyama abo bahungu, ariko akabura amagambo y' Icyongereza ababwira.@@Umupira wongeye kugwa mu murima. Umwe muri ba bahungu aza mu murima yirukanka ku mupira.
P8	Cyusa yirutse apepera ajya aho umupira uri, atangira kuvuga cyane. Yavuze cyane yerekana ibimenyetso avuga A, B, C, D, E, F!@@Yabivuze inshuro eshatu, A, B, C, D, E, F!
P9	Umuhungu w' Umwongereza yarekeye aho kwirukanka mu murima w'umuceri. Inshuti ze nazo zarahagaze zitegereza Cyusa.@@Bavuganye mu Cyongereza maze baramwenyura. Basobanukiwe ibyo Cyusa yashakaga kubabwira.
P10	Umuhungu wari ufite umupira, yatangiye kugenda mu murima yigengesereye.@@Nyuma, abahungu b'Abongereza, bagiye gukinira kure y'umurima w'umuceri.@@Papa wa Cyusa yaratangaye. Yizeyeko umuhungu we yavuze Icyongereza.
P11	Papa wa Cyusa yaravuze ati: "Mwana wa, uri umunyamuhati kandi uri umunyabwenge!" Yari amwishimiye.@@Cyusa yaratunguwe biramushimisha. Yabuze icyo avuga biramurenga.
P12	Papa wa Cyusa yakomeje kumutera akanyabugabo no kumusaba kwiga ashyizeho umwete, agakomeza kwiga na nyuma yo kuva ku ishuri. Cyusa yizeindimi eshatu arazimenya kandi azivuga neza. Yarangije amashuri aba umusemuzi n'umwanditsi.

images:

illustrations/pages/27727.png
illustrations/pages/27720.png
illustrations/pages/27721.png
illustrations/pages/27722.png
illustrations/pages/27723.png
illustrations/pages/27724.png
illustrations/pages/27725.png
illustrations/pages/27726.png
illustrations/pages/27727.png
illustrations/pages/27728.png
illustrations/pages/27729.png

translations:

English (Original)	Abebe and the English boys	id=31945
