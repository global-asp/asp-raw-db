url:	http://africanstorybook.org/reader.php?id=7136&d=0&a=1
id:	7136
title:	Koko Le Mosetsana Wa Go Nkga
author:	Maphokane Mapule Mohlamme
artist:	Catherine Groenewald
lang:	Sepedi
level:	Longer paragraphs
lic:	Creative Commons: Attribution 3.0
thumb:	http://africanstorybook.org/illustrations/covers/7136.png
desc:	A young girl’s grandmother makes her a beautiful makgabe. Her friends are jealous and trick her because they want the makgabe. Then the girl is eaten by a snake. Fortunately her grandmother saves the day.

page_text:

P1	Tasneem e be e le mosetsana yo mmotse ka kudu e bi le le koko wa gagwe o be a lokile ka kudu.
P2	Her grandmother spent many hours making a handsome makgabe for Tasneem. Tasneem loved to wear that apron.
P3	Basetsana ba mo motseng ba be ba mo hufegela ka ge a na le khiba e botse. Ba be ba na le mogopolo wa go re go tla ba kaone ge ba ka dira gore phethwana e timelele. Eupša go boima go tšea seaparo sa motho mola a seapere.
P4	Ka letšatši le lengwe e sa le ka meso,  basetsana ba ile laletša Tasneem gore a sepela le bona go ya go rutha nokeng e le go kgaufsi. Ge ba fihla nokeng ba ile ba apola diphethwana tša bona gore di se ke tša senyega. Gomme ba ile ba tshelela ka meetseng ba gašana ka ona lebakanyana.
P5	Ba ile ba fetša go rutha. Moetapele wa basetsana bao ba nago le lehufa o ile a tšea phetwana ya Tsaneem a e fotšetša ka nokeng,  kgaufsi le moo go dulago noga e kgolo. Gomme basetsana ka moka ba sepela ba šia Tasneem a lla kgaufsi le noka.
P6	Noga e kgolo e ile ya kwa sello sa motho.E ile gogobela kua ntle ga meetse gomme ya bona Tasneem le bo botse bja gagwe.E ile ya metša Tasneem gammogo le phethwana ya gagwe.
P7	Ka mahlatse noga ga sa ka ya rata tatso ya phetwana ya Tasneem.E ile ya hlatša Tasneem le phethwana ya gagwe. Tasneem o ile a dula mo lebopong la noka le phethwana ya gagwe,  bobedi ba khupeditšwe ke leleta leo le tšwago maleng a noga. Leleta le le be le nkga gampe.
P8	Tasneem le monkgo wa gagwe o ile a apara phethwana ya gagwe ya go nkga a kitimela gae go batswadi ba gagwe.O re go fihla a opela a re:.
P9	Mma mpulele mojako ke a nkga Mma mpulele mojako ke a nkga Ke nkga gampe Mmago o rile go kwa koša ya Tasneem a tšwela kua ntle ka lebelo O ile a mo araba ka koša a opela a re: Sepela o tloge mo,  o a nkga. Sepela o tloge mo,  o a nkga. Sepela o tloge,  o a nkga,  o nkga gampe ka kudu.
P10	Tasneem o ile a nyama ka kudu.O ile a kitimela ntlong ya ga rakgadi le malome wa gagwe Ba ile ba o kwa koša ya gagwe:.
P11	Mpuleleng mojako,  ke a nkga,  Mpuleleng mojako,  ke a nkga,  Ke nkga gampe ka kudu. Le bona ba ile ba tšwa ka lebelo ka ngwakong ba opela go swana le mmago Tasneem Ba re: Sepela o tloge mo,  o a nkga. Sepela o tloge mo,  o a nkga. Sepela o tloge,  o a nkga,  o nkga gampe ka kudu.
P12	Tasneem o be a šaletšwe ke go ya ga makgolo wa gagwe. Pelo ya gagwe e be e le bohloko. O le a gopola gore ga a gona motho yoo a nyakago go hlokomela ngwana wa go nkga gampe.
P13	Eupša o be a fošitše. Koko wa gagwe ga sa ka a mo raka. O ile a mo hlapiša a ba hlatswa le phethwana ya gagwe,  a dira gore tšohle di be le monkgo o monate.
P14	Tasneem o ile a dula le koko wa gagwe mengwaga e mentši. Ka letšatši le lengwe morwa wa kgoši ya mohumi o ile a kgopela Tasneem go re a nyalane le yena.
P15	Batswadi ba Tasneem ba ile ba kwa ka lenyalo la Tasneem gomme ba mo kgopela gore a boe gae.
P16	Tasneem o ile a gopola ka moo a bego a nkga ka gona. A gopola ka moo ba ilego ba mo raka ka gona. O ile a ba botša gore a ka se tsoge a boetše ntlong ya bona. "Batswadi ba swanetše go rata bana ba bona" gwa realo Tasneem " le ge bana ba ka ba nkga ba re phu!"
P17	Eupša Tasneem o ile a laletša koko wa gagwe gore a tle a dule le yena kua ntlong ya kgoši ya mohumi le morwa wa gagwe.
P18	Makgolo wa Tasneem o be thabile,  a lokologile e bile a ikwa e le yo bohlokwa.

images:

illustrations/pages/1094.png
illustrations/pages/1095.png
illustrations/pages/1096.png
illustrations/pages/1097.png
illustrations/pages/1098.png
illustrations/pages/1099.png
illustrations/pages/1100.png
illustrations/pages/1101.png
illustrations/pages/1102.png
illustrations/pages/1103.png
illustrations/pages/1104.png
illustrations/pages/1094.png
illustrations/pages/1105.png
illustrations/pages/1106.png
illustrations/pages/1107.png
illustrations/pages/1108.png
illustrations/pages/1109.png

translations:

Sesotho (Lesotho) (Translation)	Nkhono Le Hlompho Ea Nkhang Hampe	id=7275
