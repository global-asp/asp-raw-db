url:	https://africanstorybook.org/reader.php?id=39446&d=0&a=1
id:	39446
title:	Fungu la kukosa
author:	Moric Zambuke
artist:	Jacob Kono
lang:	Kiswahili
level:	First paragraphs
lic:	Creative Commons: Attribution 4.0
thumb:	http://africanstorybook.org/illustrations/covers/39446.png
desc:	Hadithi inayomzungumzia mwindaji asiyefanikiwa mawindoni.

page_text:

P1	Mzee Nyembe alikuwa akiishi na familia yake kijijini.@@Familia hiyo ilijaa ufukara.
P2	Mzee Nyembe alijitahidi sana kwenye shughuli zake za uwindaji.@@Lakini, hakufanikiwa.
P3	Mzee Nyembe akampa moyo mke wake ili asikate tamaa.@@Kisha, akamwaga na kuelekea porini yalipokuwa mawindo yake.
P4	Mzee Nyembe alitembea msituni kukagua mitego yake.
P5	Hakuamini kwani mtego mmoja ulikuwa umemnasa twiga.@@Mzee Nyembe hakuweza kuamini macho yake!
P6	Akajiwazia mwenyewe na kusema, "Sasa, umasikini umeniishia. Twiga huyu atanipa faida kubwa sana."
P7	Twiga akiwa pale naye akasema, "Tafadhali bwana wangu, kama hutojali nataka kukuonyesha utajiri."
P8	Mzee Nyembe akashangaa kusikia kuwa twiga huyo angeweza kumuonyesha utajiri.
P9	Akamwuuliza, "Wapi ulipo utajiri? Ukinionyesha nitakuacha huru uende zako."
P10	Twiga akajibu, "Utajiri huo upo mwilini mwangu. Unajua kwa nini niliumbwa mrefu kuliko wanyama wote?"
P11	Mzee Nyembe akajibu, "Hapana! Sijui!"
P12	Twiga akaendelea, "Ni kwa sababu kichwani mwangu vipo vipande vya dhahabu."
P13	Mzee Nyembe alistaajabu kusikia habari hiyo.
P14	Twiga akaendelea, "Unajua jinsi unaweza kuvipata hivyo vipande vya dhahabu?"
P15	Mzee Nyembe akajibu, "Sijui! Tafadhali, nieleze nijue."
P16	Twiga akasema, "Ukinifungua, nitakuonyesha jinsi ya kupata hivyo vipande vya dhahabu."
P17	Mzee Nyembe akapatwa na tamaa. @@Alikuwa na tamaa kubwa ya kupata vipande vya dhahabu.
P18	Akafanya haraka kumfungua twiga kutoka mtegoni.
P19	Twiga huyo alipofunguliwa, alimpiga teke mzee Nyembe akaanguka chini.
P20	Mzee Nyembe alijitahidi kumkamta twiga, lakini alishindwa.
P21	Mzee Nyembe akarudi nyumbani akiwa na upweke mkubwa kwa kumkosa twiga.

images:

illustrations/pages/25082.png
illustrations/pages/25082.png
illustrations/pages/25082.png
illustrations/pages/25082.png
illustrations/pages/25083.png
illustrations/pages/25084.png
illustrations/pages/25085.png
illustrations/pages/25084.png
illustrations/pages/25085.png
illustrations/pages/25085.png
illustrations/pages/25084.png
illustrations/pages/25085.png
illustrations/pages/25084.png
illustrations/pages/25085.png
illustrations/pages/25084.png
illustrations/pages/25084.png
illustrations/pages/25084.png
illustrations/pages/25085.png
illustrations/pages/25086.png
illustrations/pages/25087.png
illustrations/pages/25088.png
illustrations/pages/25089.png

translations:

