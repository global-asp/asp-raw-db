url:	http://africanstorybook.org/reader.php?id=18161&d=0&a=1
id:	18161
title:	Naa Kayanja Mini O Bipuɣiŋga
author:	Buzuah Charles Midzira (OLE Ghana)
artist:	Natalie Propa
lang:	Dagbani/Dagbanli
level:	Longer paragraphs
lic:	Creative Commons: Attribution 3.0
thumb:	http://africanstorybook.org/illustrations/covers/18161.png
desc:	Suhusaɣiŋgu yurilim salinli zaŋkpa nabipuɣiŋbilviɛlli ŋun doli o maŋmaŋ suhuyubu

page_text:

P1	Ӡɛmanshɛli ni ha,  na'so n daa beni ka o yuli booni Kayanja. O daa bela nayili ni paɣanaa mini bɛ bipuɣiŋga,  nabipuɣiŋga Apenyo. Nabipuɣiŋga Apenyo daa nyɛla paɣ'saribilviɛlli hali ka doo kam daa bori ni o kpuɣi o. Amaa naa Kayanja daa zalila nabipuɣiŋga maa sadaachi liɣiri maa ka di du pam.
P2	Naa Kayanja yiŋa daa tabila naso ka o yuli booni Aludah Kpiɛŋ'lana. O yuli n daa nyɛ "Kpiɛŋlana" dama o ӡiӡinitaba zaa daa wumdi o yɛligu. (O suhu daa yiɣisiri bahiri ninvuɣ'so ŋun daa bi saɣi o yubu!) Naa Aludu paɣa daa malila c doro ka di bi yuui ka o kpi ka o daa bori paɣ'so ni o kpuɣi.
P3	Dinzugu nakurikarili maa daa chaŋla naa Kayanja sani ni o ti o sadaachi nabipuɣiŋbila maa zugu. Bɛ niriba ayi ŋɔ ni daa diri sadaachi ŋɔ alizama,  biyola Kakembo daa sɔɣi wum alizama maa. Biyola Kakembo daa miri nabipuɣiŋbil' Apenyo pam.
P4	Naa Aludah daa saɣiya ni o zaŋ o ariziki pirigiri nti naa Kayanja,  nti pahi shɛriga,  di gba daa nyɛla din pahir sadaachi maa ni. Shili daa maalila ashilini zaŋkpa naa Aludah mini nabipuɣiŋga Apenyo amiliya maa. Naa ŋɔ daa mi ni o bipuɣiŋga ŋɔ suhu bi yɛn piɛla yɛlli ŋɔ zuɣu.
P5	Bakɔi yini n daa guui ni nabii amiliya dabsili maa dalli,  ka biyola Kakembo daa chaŋ Apenyo sani. "N yura nabipuɣiŋga,  a ba saɣisi a daa amiliya mini naa Aludah la shili,  ka di mii ni kana la bakɔi sunsuuni," Kakembo daa yɛliya.
P6	Nabipuɣiŋga Apenyo ningbuna daa dammi,  ka o daa bi baŋ o ni yɛn tuui niŋ binshɛɣu. Di bi yuui ka o tɛhi,  "N ku saɣi ka naa Aludah kpuɣi ma lebi o paɣa,  do'ninkurkarili ŋɔ. Da! N ni niŋ yoma chaŋ Trevor sani n nyɛ ŋun ye tooi niŋ pi ka saha ti yaɣi pam." Trevor daa nyɛla nabipuɣiŋga Apenyo dagɔrili.
P7	Di yuŋ Apenyo bɔɣi yi nayili maa ni. O ba yi daa bɔ n-nya o ni daa chani shɛli o suhu daa yiɣisi pam. O daa zo n-kpɛ nyɔŋ,  bɔŋ zibsim ni n yaɣi kuɣa ni tuturi baligu ka o daa paai Trevor. Ŋun daa paai o yiŋa jɛlinsi,  kum mini konyuri n daa mali o.
P8	"N yura,  wula ka a zo so'waɣinli ŋɔ zaa yuŋ sahashɛli ŋɔ a kɔŋko?" Trevor daa bɔhiya. O daa tooi konyurim nti o ka che o ni o vuhi. Trevor daa bi tooi ӡini tiya,  ka daa guli Apenyo ni o tuɣisi.
P9	"N yura nabipuɣiŋga,  Bɔ n muɣisi a?" Trevor bɔhiya. Apenyo daa vuhi siɣisi pam ka tɔɣisi nambosili,  "M ba borimi,  ni o kpuɣi ma paɣa zaŋ nti naa Aluda,  Jilimalana maa. Amaa n ku tooi su amiliya ni lala do'yɔli maa. Trevor,  m bori ni a su ma amiliya hali a yi nyɛ fralana. M mali shili ni di wahala. N yuir a."
P10	"Amaa nabipuɣiŋga,  n ka binshɛɣu ni n zaŋ yo a sadaachi,  a mi ni n nyɛla bidib'nandana," Trevor kuhiya. Apenyo labsiya,  "N mi,  amaa a kɔŋko ka m bori ni a kpuɣi ma a paɣa." O daa tɛhiya bela ka yɛli,  "Ti cham Kategga,  ŋaroŋlana maa sani ka o duhi ti kuliga duli sa ha. Lala maa ti ni tooi barigi ka m ba ku tooi bɔ n-nya ti,  da."
P11	Di nyaaŋa nayili maa ni,  naa Kayanja daa bɔn nya nabipuɣiŋbil Apenyo kalinsi maa,  ka ti o kpambaliba yiko ni bɛ vihi bo o shee tinkpaŋ' maa luɣlikam zaa. Naa maa chɔmfɔnima,  sapashinnima ni sokam zaa daa vihimi,  amaa bɛ daa bi nya Nabipuɣiŋga Apenyo. Bɛ daa labi naa maa sani n yɛli o ni bɛ bi nya Apenyo ӡiizaa,  "Dindina cham mɔɣu maa ni nti vihi," naa Kayanja daa ti yiko. O suhu daa yiɣisiya pam.
P12	Nabipuɣiŋga Apenyo mini Trevor ŋun daa niŋ yom shɛm ni bɛ chaŋ du kuliga duli maa,  sagbaŋsabila daa pili laɣimdi sagbana ni. Pɔhim titali n daa ӡeri kanina.
P13	Kategga ŋarɔŋlana maa daa lɔrila o ŋarɔŋ,  di saha ka naɣ'chimba ŋɔ paai o sani na. Trevor daa bɔhi Kategga ni o duhi ba yaɣi kuliga maa. Kategga saɣisi ni o saɣi,  ka daa yɛrimi ni pɔhim titali n kanina yomyom ka di ni mali barina pam.
P14	Trevor daa kpamsiya ka yɛli,  Kategga din kpa talahi shɛm ni bɛ yaɣi. O yi zaŋ o nuu tum o daadifuni tiŋni ha n yihi laɣipiɛl'wɔɣu na ni o zaŋ ti Kategga. Kategga ŋun daa ti wum bɛ lahabali maa ka nyɛ wɔɣviɛlli maa,  o suhu daa saɣim pahi bɛ zuɣu. O daa saɣiya ni o duhi ba yaɣi kuliga maa hali ni sagbana maa daa namdi maa zaa yoli.
P15	Kategga daa vuui ŋarɔŋ maa tabli kuliga maa kpaŋa ka yɛli ni bɛ kpɛmi di ni. O yi daa kpuɣi o ŋarɔŋpee n pili gaabu. Naa Kayanja mini naa Aludah ni daa paai kuliga maa kpaŋa bɛ daa nya bɛ niriba ata maa ŋarɔŋ maa puuni. Bɛ daa baŋya ni naɣ'chimba bɛn yuri taba ŋɔ daa zomi maa.
P16	Pɔhim titali daa ӡe ŋarɔŋ maa ka Kategga ku tooi lahi zaŋ ŋarɔŋ chaŋ o yubu. Naa Kayanja daa tahiya,  "Apenyo,  dim suɣulo ka labina! N che a tali m-paŋ a ka ku lahi darigi a tibli bee Trevor tibli,  da." Amaa saha daa yaɣiya,  ŋarɔŋ maa daa tɔhimi yaɣi n labi niriba ata maa kopaligu maa ni. Ba zaa daa kpalim kom maa ni. Di dali maa nyaaŋa,  niri kam ŋun be naa Kayanja tiŋgbani ni daa nyɛ soli ni o niŋ amiliya o ni bori so zaa,  bundana bee faralana.

images:

illustrations/pages/10069.png
illustrations/pages/10074.png
illustrations/pages/10063.png
illustrations/pages/10064.png
illustrations/pages/10065.png
illustrations/pages/10066.png
illustrations/pages/10067.png
illustrations/pages/10069.png
illustrations/pages/10070.png
illustrations/pages/10071.png
illustrations/pages/10072.png
illustrations/pages/10211.png
illustrations/pages/10075.png
illustrations/pages/10076.png
illustrations/pages/10077.png
illustrations/pages/10078.png
illustrations/pages/10079.png

translations:

Afrikaans (Translation)	Koning Kaja en Sy Dogter	id=20076
Akuapem Twi (Translation)	Ɔhempɔn Kayanja Ne Ne Babea	id=18462
Asante Twi (Translation)	Ɔhene Kayanja Ne Ne Babaa	id=18222
ChiTonga (Translation)	Mwami Kayanja Amwanaakwe Musimbi	id=18652
CiNyanja (Translation)	Mfumu Kayanja Namwana Wake Musikana	id=18670
Dagaare (Translation)	Naa Kayanja Ne O  Pɔgeyaa	id=17774
Dangme (Translation)	Matsɛ Kayanja Kɛ E Bi Yo Ɔ	id=18341
Dhopadhola (Translation)	Kere Kodi Nyare	id=18750
English (Original)	King Kayanja And His Daughter	id=10210
Ewe (Translation)	Fia Kayanja Kple Via Nyɔnuvi	id=18172
Fante (Translation)	Ɔhen Kayanja Na Ne Babasia	id=18492
French (Translation)	Le Roi Kayanja Et Sa Fille	id=12664
Ga (Translation)	Maŋtsɛ Okaija Kɛ Ebiyoo Lɛ	id=18336
Gonja (Translation)	Ewura Kayanja Nε Mobe Ebichesobi	id=18214
IciBemba (Translation)	Imfumu Kayanja Noomwana Waiko Umwanakashi	id=18675
isiNdebele (Translation)	Ikosi Umjekejeke Nendodakazi Yakhe	id=13054
isiXhosa (Translation)	Ikumkani Ukayanja Nentwazana Yakhe	id=17574
isiZulu (Translation)	Inkosi Undabenhle Nendodakazi Yayo	id=16472
Kasem (Translation)	Pɛ Kayanja De O Bukɔ	id=18228
Kiswahili (Translation)	Binti Wa Mflame Kayanja	id=12899
Mampruli (Translation)	Naaba Kayangya Ni U Bipuŋŋa	id=19353
Ng’aturkana (Translation)	Ekapolon Kayanja Ka Nakookeng	id=12922
Nzema (Translation)	Belemgbunli Kayanja Nee Ɔra Raalɛ Ne	id=18422
Oluwanga (Translation)	Omukhana Wo Omwami Kayanja	id=12954
Portuguese (Translation)	O Rei Kayanja E a Súa Filla	id=13644
Portuguese (Translation)	O Rei Kayanja E a Sua Filha	id=16719
Sepedi (Translation)	Kgoši Kayanja Le Morwedi Wa Gagwe	id=18163
Sesotho (South Africa) (Translation)	Morena Kadi Le Moradi Wa Hae	id=20035
Setswana (Translation)	Kgosi Mothupi Le Morwadiagwe	id=14957
SiLozi (Translation)	Mulena Kayanja Ni Mwana Wa Hae Wa Musizani	id=18741
Talen (Translation)	Na'ab Kayanja Ne O Puawoo	id=20196
Tshivenda (Translation)	Thovhele Kayanja Na Ṅwananyana Wawe	id=18277
Xitsonga (Translation)	Hosinkulu Kayanja Na Nhwanyana Wa Yena	id=18872
