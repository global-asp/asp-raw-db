url:	https://africanstorybook.org/reader.php?id=38091&d=0&a=1
id:	38091
title:	Inkwenkwana notitshalakazi wayo
author:	Nozuko Phohlongo
artist:	Google Art Education resources, Wiehan de Jager and Jesse Breytenbach
lang:	isiXhosa
level:	First paragraphs
lic:	Creative Commons: Attribution 4.0
thumb:	http://africanstorybook.org/illustrations/covers/38091.png
desc:	Utitshalakazi nenkwenkwana ekrelekrele

page_text:

P1	UNkosazana Thazi wayengutitshalakazi ongqwabalala kodwa enobubele noko. Wayenomqwalasela kakhulu kubantwana awayebahlohla kwigumbi lakhe.
P2	Ngokuhamba kwexesha utitshalakazi waqaphela ukuba inkwenkwana eyayikrelekrele uYana, yayinamaxesha okungabikho esikolweni ingakumbi ngeMivulo.
P3	Ngenye imini UNkosazana Thazi wathi, "Yana ndiqaphela intoyokuba akubikho esikolweni ngosuku kokuqala evekini."
P4	UYana waphendula wathi, "Ewe titshalakazi andibikho." Zazehlela iinyembezi kuYana. Wamsondeza kuye UNkosazana Thazi wamthuthuzela.
P5	Kwacaca ukuba umama wakhe ungumntu ozonwabelayo ngeempelaveki, angakwazi ukulungiselela unyana wakhe ngentsasa yangoMvulo.
P6	UNkosazana Thazi wazinika ixesha lokundwendwela kulo Yana. Ngethamsanqa wafika ekhona umama wakhe.
P7	Wavuya kakhulu uYana akubona utitshalakazi wakhe, wamhlangabeza echwayitile. Wangena naye kwelotyotyombe babehlala kulo.
P8	Wazama ukuthetha nomama ka Yana malunga nokungabikho esikolweni. Embonisa nendlela ebuyisela umva uYana ezifundweni zakhe nangona wayekrelekrele.
P9	Kwathi kungagqithanga ziveki zingaphi waxhaphaka uYana esikolweni, egqwesa nasekwenzeni imisebenzi.
P10	UNkosazana Thazi wapha uYana ibhedi, kuba wayekwaxelelwe nguye ukuba ulala phantsi kokwabo.
P11	Umama kaYana wathi akubona into eyenzelwe umntwana wakhe naye wazibuyisa kwindlela abeyiyo. Wangumzali oncedisa uYana emsebenzini wesikolo.

images:

illustrations/pages/9840.png
illustrations/pages/1499.png
illustrations/pages/53780301.png
illustrations/pages/53780302.png
illustrations/pages/53780303.png
illustrations/pages/53780304.png
illustrations/pages/53780305.png
illustrations/pages/53780306.png
illustrations/pages/53780307.png
illustrations/pages/53780308.png
illustrations/pages/53780309.png
illustrations/pages/53780310.png

translations:

