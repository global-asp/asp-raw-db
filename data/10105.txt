url:	http://africanstorybook.org/reader.php?id=10105&d=0&a=1
id:	10105
title:	Mulongo Nda Koorey
author:	Plan Niger - Projet NECS - Usaid
artist:	Wiehan de Jager
lang:	Zarma
level:	First paragraphs
lic:	Creative Commons: Attribution 3.0
thumb:	http://africanstorybook.org/illustrations/covers/10105.png
desc:	Mulongo nda nga corey koy saaji fimbo ga fooru. No-din no a daray

page_text:

P1	Wandiyo fo kaŋ se i ga ne Mulongo,  nga nda nga hayrayey go ga baafunay Budongo kwaara jare ga. Han fo,  Mulongo ɲa na a donton hari guruyaŋ dayo ga.
P2	Fonda boŋ,  a kubay nda nga corey. I go ga koy saajo ra tuuri kuuyaŋ. Mulongo gab a nga ma I gana,  a ne: "Wa suuru ga ay batu Mubul tuuri-ɲaŋo cire hala ay ga konda ay ɲa se hari ga ka." A corey wangu ga kay se.
P3	A ne i se to i ma koy,  nga ga i to saajo ra. A zuru ga koy dayo ga,  ga haro guru ga kond'a ɲaŋo se. Nga ga zuru ga corey hamnay.
P4	A koy gag ana fondayze fo kaŋ ka ga bu bangu fo ga. Bangu kambu fa ga,  fondayze boobo fo go no,  kaŋ yaŋ ga gana jarjara kulu. A ne: "To man ga haray no i gana?"
P5	A di fonda kaŋ beeri nda ikulu,  a dira kala a farga,  a mana di nga caley. Kaŋ a farga nda dirawo,  a goro tuuri-ɲa fo cire ga fulanzam,  jirbi na a sambu.
P6	Alwaato kaŋ Mulongo moy koy ga hay,  a di kubay koonu. Kuba ra,  a go ga di moyze fo yaŋ kaŋ ga say bazaw. Wiiza kooro yaŋ no na a daŋ bindi. A humburu kala a si bay hari kaŋ ra nga go. A ceeci ga zuru,  kooro na a daŋ bindi zama i ma haray.
P7	Koora kaŋ je nda ikulu ne a se: "Ma si miiri no-din,  da ni zuru,  iri ga ni ŋwa!" Mulongo na i ŋwaaray ga ne: "Wa suuru ga naŋ ay ma koy fu."
P8	Koorey wangu,  i na a sambu ga kond'a ngey kwaara saaji fimbo ra. Bukka zeeno fo no,  kaŋ ga to nda biri,  hamni bi go batama kulu. A kani ga te danga nga go ga jirbi no.
P9	Kuba ra,  a go ga ma koorey go ga salaŋ nda care. Afo ne: "Mate cine no danjo go?" a ye ga ne: "Haro go ga zarga?" Afo tu ga ne: "Soolaa kulu ban; ay ma kand'a no?" koorey saba ga ne "kand'a,  kand'a,  i haray gumo." I ga ba ga Mulongo ka bukka ra.
P10	Kooro beero ne: "He yaŋ,  wa hangan. Wa si dirɲan iri kwaaraa naamo. Kooro kulu si ŋwa nga hinne. Wa naŋ iri ma iri caley kulu burɲe." Wando ne: "Ay ga ay anzurey ce." Kooro kaynaa mo ne: "Ay ga koy ga ay baasey ce." Afo mo ne: "Ay ga koy ga ay kayney nda ay waymey." Kooro beero ne: "Ay wo,  ay ga kay ga iri ŋwaaro batu."
P11	Kooro beero goro fu-mayo ga,  cindo mo zuru ga furo saajo ra ga koy ga caley ce. I gay hala i ga ka,  dusungu sintin ga kooro beero di danjo gande. A jirbi hala a sintin ga korro. Mulongo saaya do no-ya. Amma mate no a ga te ga bisa koora ga? Koora beera se,  a na fu-mayo kulu wi.
P12	Dabari folloŋ no a se. A ye banda ga koora sar,  ga koy kaŋ ya-haray. A haamay ga zuru.
P13	Waati kaŋ koorey kulu koy ga ka,  i di wo kaŋ te,  i kaŋ a ce-bande ra nda ngey londi-buunay. Amma a na i yana.
P14	Waati kaŋ a to ngey kwaaraa ra,  kwaarayze fo na a bay,  a kuuwa ga ne: "Mulongo ye ga ka" Ɲaŋo nda baabo zuru ga ka a do. I na a ku ga ganday,  ga Irkoy saabu kaŋ na ngey izo faaba. I ne: "Mulongo,  iri miila ni bu no."
P15	Za zaro din,  Mulongo nda zanka jarey mana ye ga ye koine saajo ra ngey hinne.

images:

illustrations/pages/1419.png
illustrations/pages/1420.png
illustrations/pages/1421.png
illustrations/pages/1422.png
illustrations/pages/1423.png
illustrations/pages/1424.png
illustrations/pages/1425.png
illustrations/pages/1426.png
illustrations/pages/1427.png
illustrations/pages/1428.png
illustrations/pages/1419.png
illustrations/pages/1429.png
illustrations/pages/1430.png
illustrations/pages/1431.png
illustrations/pages/1432.png
illustrations/pages/2135.png

translations:

Afrikaans (Translation)	Mulongo en Die Hiënas	id=10923
English (Original)	Mulongo and the Hyenas	id=2136
French (Translation)	Mulongo Et Les Hyènes	id=9960
Fulfulde (Translation)	Mulongo E Bu’I	id=10022
Hausa (Translation)	Mulongo Da Kuraye	id=9980
Kanuri (Translation)	Faji-a Bulduwa-A	id=10042
Kiswahili (Translation)	Mulongo Na Fisi	id=2340
Luganda (Translation)	Mulongo N’Empisi	id=2342
Lugbarati (Translation)	Ojua Pi Obau Be	id=2343
Lumasaaba (Translation)	Mulongo Ni Namuunyu	id=3074
Lunyole (Translation)	Mulongo Ni Namunyu	id=2348
Setswana (Translation)	Mosidi Le Diphiri	id=2349
