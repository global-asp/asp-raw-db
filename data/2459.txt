url:	http://africanstorybook.org/reader.php?id=2459&d=0&a=1
id:	2459
title:	Khayanga Ka Etwo Keng
author:	Dennis Lokitare
artist:	Catherine Groenewald
lang:	Ng’aturkana
level:	Longer paragraphs
lic:	Creative Commons: Attribution 3.0
thumb:	http://africanstorybook.org/illustrations/covers/2459.png
desc:	The story tells of Khayanga

page_text:

P1	Kolong angorot anadakar a Silaa alomito ekile ka aberu keng ka ikoku kech ning'oror,  Khayanga. Na anang'ia Khayanga ng'ikaru ng'itomon, abu apakeng todekakin nabo totwan. Adaunet a ng'ikaru a ng'iarei,  abu itiokeng totwan. Apotu lukaalak tonupa atamar aria apipiul a akitu a ekile keng aari ng'esi.
P2	Aponi Khayanga kimiekinae bon anakwapit. Abu nayenet keng na anikalonon,  Rosa tolema ng'esi na kaneni apotu kiboyoto eboyor lo a eboot ka akokianut.
P3	Apei kwaar abu Khayanga tolot akilakin aliel a itiokeng ka apakeng sodi alimokin kesi kidiama eboyor keng lo akiyalolong. Abu tosipok kwap akikap na ewokit ng'esi kigoro,  tama ng'esi: Apa,  aluwae iyei iyong? Ito, aluwae iyei iyong? Kimiekinete esi ayong akokianit. Aluwae iyakasi esi?
P4	Na arumoria Khayanga ekian,  abu king'olik etwo loebusean lopening'olikina kache. Apuduni etwo alokiding aliel ka apakeng ka itiokeng.
P5	Abu Khayanga kimiek akigoro. Abu kiira eos ebunit alotwo. Arai lokamayan. Aeo etwo kona.
P6	Akisiakin akolong'it ng'ina, ewokonori Khayanga etwo ng'olo wadaang ni alosi ng'esi. Ewanakini ni aperi ng'esi, anyounete ka ng'esi nabo ewasene ng'esi akimet. Nacha daang na alosio ng'esi nang'olol,  ewokene ng'esi kotere akigagaar ng'esi anaronis a ng'akipi. Nachapewokia ng'esi etwo,  eyalolong'ene ng'esi. Akolong'it cha daang na ewokenea ng'esi etwo,  etamuni itiokeng ka apakeng nabo eiranari ng'esi niajokon.
P7	Akwaar apei,  abu tolot nang'olol aokun ng'akipi. Na akudokinor ng'esi,  abu tochurutar. Abu Kikam etwo sodi nimasar,  na kaneni abu tanang amoru nabo kielelar toliwor ng'ikabel. Abu etau keng tosuroi.
P8	Abu loge tokudokin nabo kirap ng'ikabel. Abu toting kesi ang'akan keng nabo toeok:.
P9	Na anyouno Khayanga kidiama,  abu kiira etoil lo ikoni lo a itiokeng ebala: Ikoku kosi; Kidepu ng'ikabel lu idong'ito. Toloma nakipi ka kesi. Towoku ng'akipi kotere kesi nabo kilota ng'akejen kon Na irumoria iyong akilota,  togol ng'akonyen kon. Abu Khayanga tosubak loger lo alimokinitere. Na etenaror ng'esi,  abu kiira ng'ikabel elose anakan keng nabo tochunakinos nabo tosubakis etwo eche.
P10	Abu tolema etwo nabo toting anatorob keng nabo tolakar. Abu Khayanga torubak iwokit etwo wadaang ni alosi ng'esi. Wadaaang ni etorit ng'esi,  apotu ng'itung'a totalaros nabo king'itas,  "Erai mono etwo lo ekainyo?" Pe eng'olikinito kesi etwo lo ikoni neni nakanuan.
P11	Na cha daang nang'opikinia Khayanga ibore,  edodenakini ng'itung'a etwo keng anadakar nabo ainanakinete ng'esi ibore cha daang ni asaki ng'esi.

images:

illustrations/pages/1381.png
illustrations/pages/1382.png
illustrations/pages/1813.png
illustrations/pages/1383.png
illustrations/pages/1384.png
illustrations/pages/1814.png
illustrations/pages/1385.png
illustrations/pages/1386.png
illustrations/pages/1387.png
illustrations/pages/1381.png
illustrations/pages/1388.png
illustrations/pages/1811.png

translations:

Afrikaans (Translation)	Khayanga en Haar Spesiale Pot	id=11515
Ekegusii (Translation)	Omogano O’Khayanga Nekerandi Kiaye	id=3115
English (Original)	Khayanga and Her Gourd	id=2107
French (Translation)	La Gourde De Khayanga	id=9957
Fulfulde (Translation)	Kayannga E Jollooru Muuɗum	id=10009
Hausa (Translation)	Kayanga Da Gyanɗama	id=9992
Kanuri (Translation)	Fanda-a Budanju-A	id=10035
Kikamba (Translation)	Ngewa Ya Kayanga Na Kĩkuu Kyake	id=2395
Kiswahili (Translation)	Khayanga Na Kibuyu Chake	id=7280
Luganda (Translation)	Nanziri N’Endeku	id=2457
Lugbarati (Translation)	Adiko Kayia Pini ‘Ima Zukulu Be Ri	id=2461
Lunyole (Translation)	Namudira N’Ehita	id=2458
Maa (Translation)	Kayánga Ó Emókór Enyé	id=3113
Oluwanga (Translation)	Wamachina  Nakhamuka Khe	id=2460
Sepedi (Translation)	Kgayanga Le Nkgo	id=7847
Sepedi (Translation)	Khayanga Le Nkgo Ya Gagwe	id=7863
Setswana (Translation)	Moipone Le Sego Sa Gagwe	id=6519
Zarma (Translation)	Kayanga Nda Nga Zolla	id=10100
