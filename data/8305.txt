url:	http://africanstorybook.org/reader.php?id=8305&d=0&a=1
id:	8305
title:	Mukhaye
author:	Fabian Wakholi
artist:	Wiehan de Jager
lang:	Lumasaaba
level:	First paragraphs
lic:	Creative Commons: Attribution 3.0
thumb:	http://africanstorybook.org/illustrations/covers/8305.png
desc:	Lukano lwomusetsa uwarisarisa umukhasi weewe uwasaalatsaka bakhana bonyene

page_text:

P1	Khaalekho khusyalo Lunyo, mwamenyamo umusaani Donga nu 'mukelema weewe Mukhaye. Baaba ni babaaana basesaaba, boosi nga bakhaana.
P2	Mukhaye nahesa sisombo sye kumusaafu. Donga wamurisirisa ari "I we nga wasaaliile umukhaana lundi nga khukhonye. Ne inga wasaaliile umusinde ndikhukholeela kamayiiya kamakali."
P3	Imbuka niyoola iye khusaala, Mukhaye watsa wo'mukangi usalisa. Umwana kane abe umukhana namwe umusinde?
P4	Asaala umusinde nu'mukhaana -Bakhwaana! Watwikha umusinde Mukhwana ne' umukhana Molongo. Buli isi alooleeleela Mukhwana afunatsaka kumwikhoyo. Ne uli alola khu Molongo wawulila kumutambo. Wambaasa, wakhalawo khukhola sindu sitwela.
P5	Mukhaye walekha Mulongo nu'mukangi amuloleelele, niye wayila Mukhwana isi umusetsa weewe.
P6	Nikumwikhoyo kumukali Mukhaye wokesa Mukhwana paapawe. Donga ikhoya lukali nalundi walanga besikuuka boosi khukhwikhoyele khusalikha khwomwana weewe uwesinde.
P7	Mukhwana atsowa wikela umusoleeli umulayi. Mulongo ninaye atsowa wikela umukhana umulayi.
P8	Sifukhu sitwela, inga Mukhwana ali khukhwayiisa tsikhafu tsa paapawe, waboona umukhana umumiliyu pye! Wilomela ari "uyu niye umukhana isi ngana khuyila."
P9	Ne namulomela ari amuyile nga umukelema weewe, Mulongo wimba kumwenya kuno: "Mukhwana wefwe, Mukhwana. Basaala umukhaana, Mukhwana. Bamulekha khu lwanda,  Mukhwana. Nebasaala umusinde,  Mukhwana. Bareera mungo muno, Mukhwana. Iyeeyi yaakwa, Mukhwana. Ikindi yakwa,  Mukhwana."
P10	Sino syakholekhatsaka kimilundi kimikali. Mukhwana samanya syekhukhola ta. Isyaamamo watsya isi maayiwe Mukhaye. Wamuboleela ari."Natuyiile umukhana umumiliyu. "Ingana abe umukhasi wase. Ne buli imbuka isi mureberakho, imba kumwenya mutwela ukwo.
P11	Sisyamwiyangisa,  Mukhaye wamuloma ari"syesi umukhana imbakho syangali. Niye umukooko woowo. Mwasalibwa bakhwana. Paapawo akana umusinde akhuba umukhana ta. Nasiryo nalekha umukooko woowo isi umukangi, nakhuleera iwe isi paapawo."
P12	Nga Mukhana waboolele paapawe bibyabawo, asibona nga wakhola buubi. Walanga Mukhaye bombitsana batsa wo'mukangi khurusayo Mulongo.
P13	Inga Molongo woleele ango, paapa ni basakhulu be musifwo isyo, beera imbusi bakhola kimisiiro kyekhutubaasa Mulongo ni bawandaye boosi musaafu.
P14	Kumwiko kukwiraho, Mulongo wakhwaalikha khumusooleeli uwo'muyinga khu syalo isyo. Aaleela buyindifu ni kumwikhoyo kumukali mungo mwabwe.

images:

illustrations/pages/5807.png
illustrations/pages/5806.png
illustrations/pages/5807.png
illustrations/pages/5808.png
illustrations/pages/5809.png
illustrations/pages/5810.png
illustrations/pages/5812.png
illustrations/pages/5813.png
illustrations/pages/5814.png
illustrations/pages/5815.png
illustrations/pages/5817.png
illustrations/pages/5818.png
illustrations/pages/5820.png
illustrations/pages/5822.png
illustrations/pages/5824.png

translations:

English (Original)	Namukhaywa	id=5859
French (Translation)	Namukhaywa	id=9961
Fulfulde (Translation)	Namukhaywa	id=10024
Hausa (Translation)	Namukhaywa	id=9991
Kanuri (Translation)	Fanna	id=10041
Kiswahili (Translation)	Namukhaywa	id=7874
Luganda (Translation)	Namukwaya	id=8312
Lugbarati (Official) (Translation)	Àyákáká	id=8788
Lunyole (Translation)	Namwima	id=8404
Maa (Translation)	Namukhaywa	id=7875
Ng’aturkana (Translation)	Namukhaywa	id=8457
Setswana (Translation)	Dineo	id=7800
siSwati (Translation)	Namukhaywa	id=13078
Zarma (Translation)	Namukayya	id=10106
