url:	https://africanstorybook.org/reader.php?id=29710&d=0&a=1
id:	29710
title:	Dhaamunhakula  n'Ekiwigulu
author:	Bakali Kasolo and Kyambogo  University
artist:	Manyeka Arts Trust
lang:	Lusoga
level:	Read aloud
lic:	Creative Commons: Attribution 4.0
thumb:	https://africanstorybook.org/illustrations/covers/29710.png
desc:	Kiseera Ekiwigulu kyonka

page_text:

P1	Mu  biseera  eby'eira, ghaaligho  abantu  babiri  Dhaamunhakula  n'Ekiwigulu.Ekiwigulu  kyali n'Endhuba, Amaadhi n'Omuliro. Dhaamuzungu  ku bintu  bino,  tiyaliku  waire   na  kirara  y'aba mu  kizikiiza  n'abantu  be.
P2	Dhaamunhakula  y'agezaaku  okuulima  enimiro, aye  tiyasobola  kulima   iva  kubanga  Endhuba  tiyaligho. Bwe  baaiiganga  ebisolo  okulya,  baaghanikanga  emaamba  ku  miti  okukala,  aye  y'avunda  kubanga  tighaaligho  Ndhuba.
P3	Lwali  lulala, Dhaamunhakula  y'asalagho  okukyalira  Ekiwigulu.  Bwe  baaleeta  emere, Dhaamunhakula y'ewunia  lwaki   emere  y'Ekiwigulu  yaghooma. Yewunia  ati  kino   kyali  nti  kubanga  emere  y'alimwa  aghali  endhuba,  era  y'afuumbwa ku  muliro. Mu  kyama,  dhaamunhakula yakola  entegeka. Y'asalagho  kukina. Yayenda  buli  ali  mu  ky'Ekiwigulu aidhe  amwebungeku  abone  bw'akina. Yali  mukini  mulungi. Ekiwigulu  n'abomumaka  gaakyo,  beegoomba  enkina  enuungi.
P4	Bwe  b'wazimeera, Ekiwigulu  ky'asalagho  okunona  Endhuba  mu  nhumba  yayo, kisigale  nga  kikaabona  amakina  ga  Dhaamunhakula. Ekiwigulu  ky'akumira  Endhuba  mu  Kisagho  ky'oluwu olw'ensolo, mu  ndhu  ye. Y'afulumya  endhuba   okuva mu  ndhu  ye,  y'agighaninkirira  okutumya  amabegage. Buti, ekitangaala  kyaligho. Buli  muntu  ng'asobola  okubonera  aghala. Amangu  ago, buli  muntu  yali   alikukina  mu  kitangaala  eky'endhuba.
P5	Dhaamunhakula  yekululira  okumpi  n'endhuba ng'akakina. Ekiwigulu  kyenwekeza  ku  ndhuba, aye  oluvainhuma  olw'akaseera,  yagyerabira  kubanga  yanhumirwa  inho  amakina.  Yabona  engeri  enuungi  Dhaamunhakula  ye yakinamu. Yena  yayenda  okukinaku  ati.
P6	Amangu  ago,  Dhaamunhakula  yatoolayo  Omwigogwe  gw'alwanisa, yatuudha  Endhuba mw'ibanga  oti  Mupiira. Endhuba yedhumbira irara  ghaigulu y'asigala  eyo. Yagha  buli  muntu  ekitangaala  olunaku  lwonalwona.
P7	Dhaamunhakula  y'alumukira  irara,  Ekiwigulu  kireme  ku mwagaana.Yaba  ghala  okumala  ekiseera. Oluvainhuma  olw'akaseera,  yegadhulagadhula  y'airayo  mu  kifo ky'Ekiwigulu. Abaana  baamwetegereza  baakoba: "Omusaadha wule  eyaiba endhuba yaife!" Abakulu tibaikirizagania  n'abaana  baakoba,"Be, ono ti  n'Omusaadha  eyaiba  endhuba  yaife."
P8	Baabona bati, Omusaadha  ono  mukini  mukaire. Y'avaala   Ebinhere  bingi  okwetooloola  omubiri gwe. Byali  binhere  bya Irogo,  nga  bikinisa  abantu. Tighaabita  kaseera, buli  omu  yali  ali  kukina.  Baakina  omusana  ogwo  gwonagwona, okutuusa  endhuba  lwe  yatandiika  okuserengeta. Kwali  kuzimeevu  inho, nga  t'osobola  kubona  mukini  mulogo.
P9	Ekiwigulu  ky'akoba  Mukenkede  wakyo,"Ja  olinge  mu  Kisagho  kyange  ondetere  Omwezi."Ekiwigulu ky'aghanikirira  Omwezi  ghaigulu  gh'amabega  gaakyo, gw'ayaka  okusobozesa  boonaboona  okubona  amakina. Bwe  baali  bali  kukina, Dhaamunhakula   yaseeta  kumpi  inho n'Omwezi, kuba  yali  n'entegeka.
P10	Yatoola  omwigo  gwe   gw'alwanisa, y'akonola  Omwezi  gw'eruupa  mwibanga. Kabiri  era,  y'alumuka okuva gh'Ekiwigulu. Ku luno,  yekweka  ghala  okumala  entaangama  nene, okutuusa  ab'omumaka  g'Ekiwigulu  bwe  baamwerabirira  irara.
P11	Dhaamunhakula yegadhula  kabiri  y'airayo  mu  maka  g'Ekiwigulu. Ku  luno, yayenda  Muliro gw'Ekiwigulu.Ekiwigulu  ky'ali  n'obuti bw'Ekibiriiti  nga  bulengedhera  mu  nkoto  yakyo. Dhaamunhakula  yeyunga  ku KIwigulu  ghansi  gh'Omuti  abasaadha  bombi  baatandiika  okuzaanha  omuzaanho  omukaire  ogw'okukuba  mu  ngalo  gwe  beeta  gi.
P12	Baakuba, baakuba nga  bwe baakuba  okweyongerayo, Obuti  bw 'Ekiwigulu  bw'atandiika  okutuuma  okwetooloola  ekifuba  kye  nga  bugiira  ku  nkuba  y'obwala. Pwa-Pwa,Pwa-Pwa. Dhaamunhakula  yagezaaku  okuswankula  obuti  bw'Kibiriiti, aye Ekiwigulu  ky'abwesuula  mu  nkoto, bw'alengedhera  y'Omugongo  gwe.
P13	Baatyabula  obwala  olunaku  lwonalwona. Engeri  obwala  ye bwatyabukamu,  bwalabiza  Ekiwigulu  eby'obuti  obw'omuliro. Bwe bwewuba  okwetooloola  enkoto  ye, Dhaamunhakula  yabuwunga  y'alumuka.Ekiwigulu  N'abomumaka  baamulumusa, aye  yakola  akakodyo  ak'ekirabufu. Yali  n'ekisagho ky'amawa yagasuula  mu ngira. Kino, ky'alobera  Ekiwigulu  n'abantu  baakyo  okumulumusa.Tibaasobola  kutuuma  Mawa  agaali  ku ngira.
P14	Dhaamunhakula  tiyalinda  butakuma  muliro.Yasaza  obuti. Yakuma,  yakuma  mw'isubi  eikalu,  okutuusa  omuliro  lwe gwaboneka. omuliro  gwatimbuka gwayaka  agho  okutuusa  enimi  ku Muti, Dhaamunhakula  y'akoba,"Okuva  olwaleero, abantu baliba  basobola  okukuma  omuliro na buli  Muti  ogw'okunsi."
P15	Ekiseera  kighanvu  ky'abita. Dhaamunhakula  bwe  yairayo  ew'Ekiwigulu, tiyayagaanagho   muntu  okutoolaku  akalenzi  akato  nga  kali  kuzaanha  n'ebibaadhe eby'ebisolo. Dhaamunhakula  y'akoba  akalenzi   okumulaga  ghebata  amaadhi. Akalenzi  kaamutwala  ghegali. Dhaamunhakula  yabona  Ekibange  ekibede  mwe batereka  amaadhi.
P16	Dhaamunhakula  yefananiriza  ng'agolola, aye   y'aira  mu kyama, yaja  y'amaadhi. Yafundika  Ogubange  amaadhi  gatandiika  okukuluula  kw'itaka.  Amangu  ago,  Dhaamunhakula  y'atuumira  ku  luuyi  olundi. Agho  yali  amaze  okutuuma  Omwiga  Ekiwigulu  nga  tikisobola  ku mwagaana.
P17	Eno  n'engeri  Ensi   yonayona,  eri  n'  Emidhuvu  egy'amaadhi  ni yebuli  eno. Kino  ni  lwaki  tuli n'Endhuba,  Omwezi  n'Omuliro  olw'Eirogo  lya  Dhaamunhakula.
P18	Mu 2003,

images:

illustrations/pages/4653.png
illustrations/pages/4654.png
illustrations/pages/4655.png
illustrations/pages/4656.png
illustrations/pages/4657.png
illustrations/pages/4658.png
illustrations/pages/4664.png
illustrations/pages/4659.png
illustrations/pages/4660.png
illustrations/pages/4661.png
illustrations/pages/4662.png
illustrations/pages/4663.png
illustrations/pages/4665.png
illustrations/pages/4666.png
illustrations/pages/4667.png
illustrations/pages/4668.png

translations:

English (Original)	Dima and Owl	id=5290
Setswana (Adaptation)	Dima Le Lerubisi	id=11193
