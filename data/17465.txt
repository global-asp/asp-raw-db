url:	http://africanstorybook.org/reader.php?id=17465&d=0&a=1
id:	17465
title:	Kabanyana, Gacuma K’Amagambo
author:	Sylvestre Ntabajyana
artist:	Jesse Breytenbach
lang:	Kinyarwanda
level:	First paragraphs
lic:	Creative Commons: Attribution 4.0
thumb:	http://africanstorybook.org/illustrations/covers/17465.png
desc:	Kabanyana agira urugwiro n’amatsiko menshi akanakunda kuvuga amagambo menshi. Ibyo byatumye ahura n’ibibazo byinshi ariko aza kugira amahirwe yo kubyikuramo. Kabanyana akwigisha iki?

page_text:

P1	Kera habayeho umukobwa witwaga Kabanyana. Kabanyana yagiraga amagambo menshi. Nyina yari yaramwihanangirije kutajya avugaguzwa ariko Kabanyana aranangira.
P2	Umunsi umwe nyirasenge wa Kabanyana aza kurwara. Yari atuye hakurya y'ikibaya ahateganye n'umusozi iwabo wa Kabanyana bari batuyeho.
P3	Kuri uwo munsi nyina wa Kabanyana yari ahuze cyane. Ku gicamunsi aza guha Kabanyana ingemu yo gushyira nyirasenge wari urwaye.
P4	Mu nzira,  Kabanyana aza guhura n'impyisi yari yinduye umuntu.
P5	Nuko warupyisi iramubaza iti,  "Wikoreye iki?" N'ubwo nyina wa Kabanyana yari yamubujije kuvuga ibyo yikoreye,  yasubije Warupyisi ati,  "Nikoreye inyama,  amagi n'amata."
P6	Kabanyana yongeraho ko ingemu yikoreye ayishyiriye nyirasenge. Ako kanya warupyisi itangira kugira amerwe itekereje ibyo Kabanyana yari yikoreye.
P7	Iriruka itanga Kabanyana kwa nyirasenge.
P8	Ihageze ihita inconcomera nyirasenge wa Kabanyana hanyuma yitwikira ikiringiti cye.
P9	Kabanyana agezeyo,  asanga urugo rutuje cyane. Yinjira mu nzu atangira guhamagara nyirasenge n'ijwi riranguruye.
P10	Abuze umwitaba ahita ajya mu cyumba nyirasenge yaryamagamo. Atugurwa no kubona umuntu wiyoroshye ikiringiti ikinini.
P11	Nuko aravuga ati,  "Masenge,  ko amatwi yawe yabaye manini uyu munsi byakugendekeye bite?" Ya mpyisi irasubiza iti,  "Ni ukugira ngo nkumve neza."
P12	Nuko arongera arabaza ati,  "Masenge,  ko amaso yawe yabaye manini byakugendekeye bite?" Irasubiza iti,  "Ni ukugira ngo nshobore kukubona neza."
P13	Noneho Kabanyana arabaza ati,  "Masenge,  ko umunwa wawe wabaye munini byakugendekeye bite?" Nuko warupyisi iti,  "Kugira ngo mbone uko ngunconcomera." Warupyisi ihita isimbuka maze inconcomera Kabanyana.
P14	Kubera kugira amagambo menshi,  Kabanyana akomeza kuvuga ari mu nda ya warupyisi. Abaza ibibazo byinshi.
P15	Nyuma y'aho warupyisi irambirwa amagambo ya Kabanyana maze iramuruka.
P16	Kabanyana na nyirasenge baza gukizwa n'abaturage bo kuri uwo musozi. Kuva icyo gihe,  Kabanyana atangira kugabanya amagambo ku bantu atazi.

images:

illustrations/pages/9449.png
illustrations/pages/9393.png
illustrations/pages/9392.png
illustrations/pages/9394.png
illustrations/pages/9395.png
illustrations/pages/9448.png
illustrations/pages/9449.png
illustrations/pages/9450.png
illustrations/pages/9445.png
illustrations/pages/9447.png
illustrations/pages/9446.png
illustrations/pages/9451.png
illustrations/pages/9452.png
illustrations/pages/9453.png
illustrations/pages/9522.png
illustrations/pages/9523.png
illustrations/pages/9455.png

translations:

Afrikaans (Translation)	Kalabushe Die Spraaksame Meisie	id=11393
Afrikaans (Translation)	Kalabushe Die Babbelkous	id=20072
ChiTonga (Translation)	Kalabushe Mukanazi	id=18647
CiNyanja (Translation)	Kalabushe Musikana Wokambisisa	id=18666
Dhopadhola (Translation)	Nyakawululu Ja Cut Wac	id=15760
English (Translation)	Kalabushe the Talkative	id=9526
French (Translation)	Kalabushe, La Bavarde	id=10842
IciBemba (Translation)	Kalabushe Umukashana Uwaleelandisha Saana	id=18685
isiNdebele (Translation)	Ufikile Okhulumela Futhi	id=13057
isiXhosa (Translation)	Unandipha Intombazana Elincoko	id=17578
isiZulu (Translation)	Ukalabushe Intombazanyana Ekhuluma Kakhulu	id=10130
isiZulu (Translation)	Intombazane Eyayikuthanda Ukukhuluma	id=12168
isiZulu (Adaptation)	Uzama Intombazanyana Ekhuluma Kakhulu	id=13600
Kiswahili (Original)	Kalabushe, Chiriku	id=9259
Kiswahili (Adaptation)	Chiriku	id=18417
Lugwere (Translation)	Kadondi Omutumulitumuli	id=16191
Lunyole (Translation)	Neŋamba	id=16422
Lusamia (Translation)	Kalabushe Mulomi Lomi	id=9670
Portuguese (Translation)	Kalabushe a Tagarela	id=16654
Sepedi (Translation)	Kalabuše Wa Go Bolela Kudu	id=18164
Sesotho (South Africa) (Translation)	Moitheri Ya Buang Haholo	id=20034
Setswana (Translation)	Katlego, Mosetsana Yo O Buang Thata	id=15044
SiLozi (Translation)	Kalabushe Mukanazi	id=18726
Tshivenda (Translation)	Kalabushe  Muambi Wa Biko	id=18193
Xitsonga (Translation)	Khalabushe Wo Vulavula Ngopfu	id=18873
