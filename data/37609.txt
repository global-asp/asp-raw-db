url:	https://africanstorybook.org/reader.php?id=37609&d=0&a=1
id:	37609
title:	Ganizani ndi Poto Wakufa
author:	Bether Mwale-Moyo and Moffat Moyo
artist:	Emily Berg
lang:	CiNyanja
level:	Longer paragraphs
lic:	Creative Commons: Attribution 4.0
thumb:	http://africanstorybook.org/illustrations/covers/37609.png
desc:	Mbusa Ganizani anali ndi kapoto kakangono. Anafunisisa poto ikulu. Kodi azacita cani? Anasebenzesa nzelu zake natenga zamene anali kufuna. Kamba ko chenjelesa

page_text:

P1	Kalekale, panali munthu wina dzina lake Ganizani, amene anali ndi ng'ombe imodzi. Tsiku lililonse, Ganizani amadyetsa ng'ombe yake. @@Iye amaipatsanso madzi akumwa, koma iye anali cabe ndi kapoto kakang'ono kamadzi.
P2	Conco, iye anapita kunyumba kwa aneba ake kuti abwerekeko poto waukulu wa madzi. @@Aneba ake anvomera kumubwereka mbiya ya madzi, nati, "Vuto la neba wanga ndi vuto langanso."
P3	Patapita masiku ocepa, Ganizani anapita kwa woumba mbiya, nagula kapoto kakang'ono. Anapita nako kunyumba. @@Anakakaika m'kati mwa poto waukulu umene anabwereka uja kwa aneba ake.
P4	Pambuyo pake, iye anaika poto waung'ono m'kati mwa poto waukulu, nausenza pamutu pake. @@Anabweza poto wakulu uja anabwereka kwa mnzake.
P5	Ganizani anamuuza mnzake kuti, "Ndabweretsa poto uja ndinabwereka, wabereka poto unzake." @@Neba wake uja anadabwa kwambiri kuti poto wake wabereka poto wina. Anamuyamikira Ganizani kuti, "Banja lako ndi lodalitsika."
P6	Patapita masiku ocepa, Ganizani anapitanso kwa neba wake uja ndi kubwerekanso poto waukulu uja. @@Iye analibe zolinga zabwino.
P7	Mwini wapoto waukulu anayembekezera mosangalala kuti Ganizani abweze poto wake. @@Potsirizira pake, iye analondola Ganizani kunyumba kwake nati, "Ndabwera kudzatenga poto wanga."
P8	Ganizani anauza neba wake kuti, "Mnzanga, poto wako uja unafa. Pano, ndinali kukonzekera kubwera kwanu kuti ndikuuze za nkhani yacisoni imeneyi."
P9	Mnzake uja anawomba m'manja modabwa. Nkhope yake inasintha ndi mkwiyo. @@Anamukalipira Ganizani, "Sindinamvepo za poto kufa!"
P10	Ganizani anayankha nati, "Mnzanga, uyenera kuvomera zinthu izi. Cinthu ciliconse cimene cimabereka ciyenera kufa. Nanenso ndinali ndi cisoni ndi imfa ya poto waukulu."
P11	Mnzake anakwiya kwambiri ndipo anapita kubwalo lamilandu kumphala. Amfumu anamvetsera ku madandaulo a awirirwo. @@Iwo anapeza kuti mwini wa poto anali wolakwa ndipo anaweruza kuti Ganizani akasunge poto wakufawo.
P12	"Pamene Ganizani anakuuza kuti poto inabereka, unavomera. Pamene iye akuti ciliconse cimene cimabereka ciyenera kufa, iye ananena zoona." @@Umu ndi mmene woweruza anaweruzira mlandu.
P13	Mnzake wa Ganizani anapita kunyumba ngati nkhono. @@Ganizani anatenga poto kamba kakuchenjela kwake.

images:

illustrations/pages/14436.png
illustrations/pages/14435.png
illustrations/pages/14436.png
illustrations/pages/13193.png
illustrations/pages/13194.png
illustrations/pages/14440.png
illustrations/pages/14437.png
illustrations/pages/14447.png
illustrations/pages/14446.png
illustrations/pages/14448.png
illustrations/pages/14450.png
illustrations/pages/14449.png
illustrations/pages/14451.png
illustrations/pages/14452.png

translations:

ChiTonga (Translation)	Byantaka anongo ifwiide	id=33103
ChiTonga (Adaptation)	Byantaka anongo ifwiide	id=37608
CiNyanja (Translation)	Byantaka na Poto Yakufa	id=33163
English (Translation)	Byantaka and the dead pot	id=14497
English (Adaptation)	The pot that died	id=20893
Hausa (Nigeria) (Translation)	Dambu Kashe Mai Zari	id=22056
IciBemba (Translation)	Byantaka noomutondo waafwa	id=33260
IciBemba (Adaptation)	Malumo na umutondo waafwa	id=37610
Kinyarwanda (Translation)	Ntampaka n'intango yapfuye	id=22144
Kiswahili (Translation)	Chungu kilichokufa	id=21148
Kiswahili (Translation)	Biantaka na chungu kilichokufa	id=21610
Lusoga (Original)	Byantaka ne Entamu Eyafa	id=14482
Lusoga (Translation)	Ensugha eyafa	id=25245
Ng’aturkana (Translation)	Agulu Na Atoani	id=21121
Oluwanga (Translation)	Inyungu yafwa	id=22823
Runyoro (Translation)	Ensoha Eyafire	id=20993
Tigrigna (Translation)	እታ ዝሞተት ዕትሮ	id=21195
