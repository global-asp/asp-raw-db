url:	http://africanstorybook.org/reader.php?id=22081&d=0&a=1
id:	22081
title:	Jua, Mwezi, na Maji
author:	Brigid Simiyu
artist:	Salim Kasamba
lang:	Kiswahili
level:	First paragraphs
lic:	Creative Commons: Attribution 4.0
thumb:	http://africanstorybook.org/illustrations/covers/22081.png
desc:	Hadithi inayoeleza kwa nini jua na mwezi vinaishi angani.

page_text:

P1	Miaka mingi iliyopita, Jua na Maji walikuwa marafiki. 

Wote waliishi duniani.
P2	Jua alipenda kumtembelea Maji mara kwa mara. 

Lakini, Maji hakuwahi kwenda kumtembelea Jua.
P3	Mwishowe, Jua alimwuliza Maji kwa nini hakuenda kumtembelea. 

Maji alijibu kwamba Jua ana nyumba ndogo sana. Alisema, "Nikija na familia yangu, tutakutupa nje."
P4	Maji alisema, "Ukitaka nikutembelee, jenga uwanja mkubwa. Watu wangu ni wengi mno. Wao huchukuwa nafasi kubwa."
P5	Jua alirudi nyumbani kwa mkewe, Mwezi. Mwezi alimsalimu kwa tabasamu kubwa. 

Kisha Jua akamwambia Mwezi kuhusu ahadi aliyompa Maji.
P6	Siku iliyofuata, Jua alianza kuandaa uwanja mkubwa ambamo angemtumbuiza rafiki yake, Maji.
P7	Uwanja ulipokuwa tayari, alimwalika Maji awatembelee.
P8	Maji alipofika, alimwuliza Jua iwapo ingekuwa salama yeye kuingia ndani. 

Jua alijibu, "Ndiyo, ingia rafiki yangu."
P9	Maji akaanza kutiririka ndani ya nyumba! 

Aliambatana na mamba, samaki, vyura, nyoka, konokono, na wanyama wote wa majini.
P10	Muda mfupi baadaye, Maji alifika magotini. Alimwuliza Jua iwapo bado ilikuwa salama. 
"Ndiyo," Jua alijibu tena. 

Jamaa wengine wengi wa Maji wakaendelea kuingia.
P11	Maji alifika kiwango cha upeo wa kichwa cha mtu. Alimwambia Jua, "Je, watu wangu zaidi wanaweza kuja?" Jua na Mwezi walijibu, "Ndiyo." 

Maji alitiririka ndani zaidi hadi Jua na Mwezi wakalazimika kuning'inia kwenye paa.
P12	Watu wa Maji waliendelea kuingia hadi wakafika juu ya paa la nyumba. Jua na Mwezi walilazimika kwenda juu angani.

Tangu wakati huo, Jua na Mwezi huishi angani.

images:

illustrations/pages/25567.png
illustrations/pages/25557.png
illustrations/pages/25558.png
illustrations/pages/25559.png
illustrations/pages/25560.png
illustrations/pages/25561.png
illustrations/pages/25562.png
illustrations/pages/25563.png
illustrations/pages/25564.png
illustrations/pages/25565.png
illustrations/pages/25566.png
illustrations/pages/25567.png
illustrations/pages/25568.png

translations:

Dhopadhola (Original)	Waŋ Ceŋ, Dwe, kodi Pi	id=21972
English (Translation)	Sun, Moon, and Water	id=21974
