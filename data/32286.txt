url:	https://africanstorybook.org/reader.php?id=32286&d=0&a=1
id:	32286
title:	Dagǝl Bulongu-a Karam–a
author:	Mohammed Alhaji Modu
artist:	Abraham Muzee
lang:	Kanuri
level:	First paragraphs
lic:	Creative Commons: Attribution 4.0
thumb:	http://africanstorybook.org/illustrations/covers/32286.png
desc:	A tale about the smartest ape saved from being eaten by smart crocodile.

page_text:

P1	Zaman laa Karam gǝre kuluwu kuraben namzǝna sul zuwutin. Dagǝl Bulongu njidǝro kadio kuru kamanzaa lewagata.
P2	Dagǝl Bulongu Karamga ndaran kargaro ciworo. "Kuluwun kargako," wono Karamye. Dagǝl Bulonguga ajabciwo. Shi ye Karamga ciworo, "Abigai kǝnnǝnga suro njibedǝ? Kǝjiwa?"
P3	Karamye jawawu caino, "Kǝnәnga suro njibedǝ kǝji.  Nyi ndaran kargam?" Dagǝl Bulonguye jawawu caino, "Kǝla kǝskaben kargako. Tada kǝskabe-a lambo-a bukin. Nyi abiso bumin?"
P4	Karambe jawabci, "Wu da gǝrǝkin." Futubin shiga sǝta zǝgǝrinro shiye nazǝru fijin. "Rannǝm kambenǝmin wa?" Dagǝl Bulonguga ciworo.
P5	"La, La! range kambeyin ba," wono Dagǝl Bulonguye. Karamye. "Dane nyiro futu kambebe nzǝkkǝliyeke," wono. Dagǝl Bulonguye jaawu caino, "A'a tamtamnyi bawo."
P6	Karamye Dagǝl Bulonguro kattǝwo kamjiwo, "Ande indidǝ ba sawaro walnyiyena. Wande wuro rinǝmi. Are, ngawoyin napne," Dagǝl Bulonguye ngawo karamben namgono kuru Karam kambe badiwono.
P7	Sa dawu nji kurabero nazǝgǝnan, Karamye Dagәlro ciworo. "Abigairo fanngan suro nji kurabedǝn? Nyi hai wa? Dagǝlye zaabkono "Tamtamma kuru wu kerǝgǝnyi kǝji."@@Sa dawu nji kurabero nazaanan, Karamye Dagǝl Bulonguga ciworo. "Abigairo fanngan suro nji kurabedǝ? Nyiro harai wa? Dagǝl Bulonguye "Tamtamma kuru wu kurnotǝkǝna." Sǝ jabkono.
P8	Karamye sapsǝ yinzǝ kuru Dagǝl Bulonguro wono, "Rawanyi zauro dondi. Kurgun shiga ragantǝye fandiyande."
P9	Dagǝl Bulongudǝ rizәna nankadәro lolojin. Futu musko karamben fǝrǝshindǝ tatakcin.
P10	Daji Dagǝl Bulonguro shawari laa kadio. Shiye Karamro, "Wande zǝktǝmi, karǝgǝnyi rawamǝn nankaro njikkin, wono. Da Dagǝl Bulonguye shiga sǝkkǝmeriyin."
P11	Karamga kurnowona. Shiye wono, "Hayiyaro! Rangnǝm karǝgǝnǝmma rawanyiro yimin do? Dagǝl Bulonguye zaawuga caino." Aa hayimaro, "Ande indidǝ sawawa!"
P12	Suro loktu gana laayen, Dagǝl Bulonguye wono, "Wai! kanadi gone sawanyi. Karǝgǝnyi sami kǝskayen njeskoko. Waltiye lenye shiga gonge."
P13	Karambe kәm cidonya daji ciworo, "Haiyaro tawatkǝmawa? Karǝgǝnǝmga kǝskan kuduminro?" Dagǝl Bulonguye, zaabci, "Aa, kukkin. Rokko rawanәmbedǝro ziyara yadiyen."
P14	Karamye kasatsǝ fowoli kukuwubedәron kәla ngawonna kambizǝ walgataǝ. Sa sǝdiro nazaana kalyin, Dagǝl Bulongu ngawo Karamben farzǝ zәpkono.
P15	Zǝlifo kǝla dalami kǝskaben duwo, Dagǝl Bulonguye bowono, "Ala kǝlewa sawany, Karam. Askǝrngǝna ziyara kuluwu kurayedәro."
P16	Karam gǝrazǝnaro. Ci njotsǝdo, "Daji, wuro kattǝwu wa kamsǝgәmin, Karǝgǝnǝm gowom kudǝminro?" Dagǝl Bulonguye wono, "Wuye fandǝke ngawonǝmin namgәnadәma dalilnzǝ karǝgǝnyi tǝgǝnyin nankaro!"

images:

illustrations/pages/19079.png
illustrations/pages/19075.png
illustrations/pages/19076.png
illustrations/pages/19077.png
illustrations/pages/19078.png
illustrations/pages/19079.png
illustrations/pages/19080.png
illustrations/pages/19081.png
illustrations/pages/19082.png
illustrations/pages/19083.png
illustrations/pages/19084.png
illustrations/pages/19085.png
illustrations/pages/19086.png
illustrations/pages/19087.png
illustrations/pages/19088.png
illustrations/pages/19089.png
illustrations/pages/19090.png

translations:

Acholi (Translation)	Nyang ki Gunya	id=23302
Acholi (Translation)	AYOM KI NYANG	id=23729
Afaan Oromo (Original)	Qamaleefi Naacha	id=19146
Afaan Oromo (Translation)	Qamalefi Naacha	id=20422
Amharic (Translation)	ጦጣና አዞ	id=20445
English (Translation)	Ape and Crocodile	id=19147
English (Adaptation)	(Colour-in) Ape and Crocodile	id=19166
English (Adaptation)	Ape and Crocodile	id=19749
French (Translation)	Singe et crocodile	id=23682
Hausa (Nigeria) (Translation)	Labarin Biri da Kada	id=20538
IciBemba (Translation)	Kolwe Ne N'gwena	id=20869
isiZulu (Translation)	UNkawu noNgwenya	id=20716
isiZulu (Translation)	(Colour-in) UNkawu noNgwenya	id=33305
isiZulu (Translation)	Imfene ne ngwenya	id=33482
Kikamba (Translation)	Nguli Na King'ang'í	id=21193
Kinyarwanda (Translation)	Inkende n'ingona	id=20223
Kinyarwanda (Adaptation)	Inkende n'ingona	id=22710
Kiswahili (Translation)	Sokwe na Mamba	id=20374
Kumam (Translation)	Onger Kede Nyang	id=20568
Lámnsoʼ (Translation)	Kibùʼ wùn à Ngàyí	id=22291
Luganda (Translation)	Ezike ne Gonya	id=22991
Luganda (Translation)	Wazzike ne Waggoonya	id=23728
Lusoga (Translation)	Wairike ni Gonya	id=22716
Lusoga (Translation)	Nguge ni Wangoina	id=29297
Ng’aturkana (Translation)	Echom Ka Akinyang	id=20402
Oluwanga (Translation)	Libungwe Nende Ikwena	id=20343
Runyankore (Translation)	(erangi omunda)empundu na gonya?	id=24124
Siswati (Translation)	Imfene neNgwenya	id=32956
Thimbukushu (Translation)	Shoko naNgandu	id=31528
Tiv (Translation)	Ikya man Ambe	id=23886
