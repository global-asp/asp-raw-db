url:	http://africanstorybook.org/reader.php?id=18073&d=0&a=1
id:	18073
title:	Etom Ka Akidodok
author:	Simon Ipoo
artist:	Amir Bachir António Necas
lang:	Ng’aturkana
level:	First sentences
lic:	Creative Commons: Attribution 3.0
thumb:	http://africanstorybook.org/illustrations/covers/18073.png
desc:	Etom lo pe abu kiwap ngakiro na abala ekapolon kech Engatuny.

page_text:

P1	Kolong ang'orot eng'atuny arai ekapolon amoni.
P2	Apei kwaar tomea ng'esi ng'itiang keng akisililing echale lo abunit ananam aniichi alokiding amoni!
P3	Abu etom epei tolemun akisililing echale ng'olo. Tomearae ng'esi erai ekeyekon.
P4	Kiding akwar kisiak echale. Nakaneni kisiak etom akiar ng'akidodoka. Abu ng'esi tosub loger ng'olo tani akolong'it nache.
P5	Adaunet ang'aukio anakaalak,  talakar ekapolon eng'atuny kotere abu etom kisililing echale.
P6	Nakaneni ekisidii eelap konaa,  apotu kechi taanyung'asi ng'ikolonyoi anamanat kech.
P7	King'it eng'atuny etom tama,  tanyarau ng'akidodoka potu tonyama ng'ikolonyoi.
P8	Abu tobul etom lokojokon kotere aarit ng'esi ng'akidodoka daang. Dio tama, "Torimakinae,  torimakinae,  a a-rrrr- ayong kechi!"
P9	Ekisidi tama eng'atuny: Etom,  abala kolong ayong iyong kisililing achale,  meere akiar ng'akidodoka. Aponi kiwakinae etom lojala ng'ikaru lukaalak!
P10	Dio ekapolon tolimok ng'itiang daang tama,  tosubeeneta ng'akiro na ebala ng'esi make.

images:

illustrations/pages/8197.png
illustrations/pages/17445.png
illustrations/pages/17446.png
illustrations/pages/17434.png
illustrations/pages/17438.png
illustrations/pages/17439.png
illustrations/pages/17442.png
illustrations/pages/17441.png
illustrations/pages/17436.png
illustrations/pages/17437.png
illustrations/pages/17445.png

translations:

