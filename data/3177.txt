url:	http://africanstorybook.org/reader.php?id=3177&d=0&a=1
id:	3177
title:	Msichana Aliyenuka
author:	Brigid Simiyu
artist:	Catherine Groenewald
lang:	Kiswahili
level:	Longer paragraphs
lic:	Creative Commons: Attribution 4.0
thumb:	http://africanstorybook.org/illustrations/covers/3177.png
desc:	Nyanya anamshonea mjukuu wake mdogo sketi nzuri ya kupendeza. Marafiki zake wanaona wivu hivyo wanampangia njama kwa nia ya kujipatia ile sketi.  Kisha msichana anamezwa na nyoka.  Kwa bahati nzuri

page_text:

P1	Bahati alikuwa msichana mrembo na nyanyake alimpenda sana.
P2	Nyanyake alitumia muda mrefu kumshonea Bahati sketi ya kuvutia. Bahati alipenda sana kuivaa sketi ile.
P3	Wasichana wengine kijijini walimwonea wivu Bahati kwa sababu ya sketi hiyo. Walipanga kuificha. Lakini,  ilikuwa vigumu kuichukuwa sketi hiyo akiwa ameivaa.
P4	Asubuhi moja wasichana hao walimwalika Bahati aende kuogelea nao katika mto uliokuwa karibu. Walizivua nguo zao na kuziacha ukingoni ili zisitote.  Kisha wakajitosa majini na kurushiana maji kwa muda.
P5	Baada ya muda,  walitosheka kuogelea. Kiongozi wa wasichana wenye wivu,  aliirusha sketi ya Bahati majini,  karibu na sehemu iliyokuwa na nyoka mkubwa. Halafu wasichana hao wengine waliondoka na kumuacha Bahati akilia kando ya mto.
P6	Mara yule nyoka mkubwa akamsikia akilia. Alijichomoza na kumwona Bahati mrembo. Nyoka huyo alimmeza Bahati pamoja na ile sketi.
P7	Nyoka yule hakuipenda ladha ya sketi,  akaitema.  Kwa bahati,  akamtema Bahati pia. Bahati alilala  ukingoni mwa mto huku amejifunika kwa sketi yake. Alikuwa amepakwa tope la kunata kutoka tumboni mwa nyoka. Tope hilo lilinuka fee.
P8	Baadaye,  Bahati aliivaa sketi yake iliyonuka na kukimbilia nyumbani.
P9	Alipofika nyumbani,  aliimba: Mama,  nifungulie mlango,  miye nanuka; Mama,  nifungulie mlango,  miye nanuka; Miye nanuka fee. Mama alipousikia wimbo wa Bahati,  alitoka nje na kumjibu: Nenda zako Bahati,  unanuka; Nenda zako Bahati,  unanuka; Bahati,  unanuka fee.
P10	Bahati alihuzunika sana. Akakimbilia kwa mjombake na shangaziye.
P11	Walimsikia akiimba:   Nifungulieni mlango,  miye ninanuka; Nifungulieni mlango,  miye ninanuka; Miye ninanuka fee. Shangazi na mjomba walitoka nje wakiimba: Nenda Bahati,  unanuka,  Nenda Bahati,  unanuka,  Nenda! Nenda! Unanuka fee.
P12	Bahati alibaki na wazo moja tu,  kukimbilia nyumbani kwa nyanyake. Lakini,  moyo wake ulikuwa mzito. Alijua hakuna aliyemtaka msichana aliyenuka fee.
P13	Bahati alikuwa amekosea. Nyanyake hakumfukuza. Nyanya alimwosha,  akaiosha sketi yake,  akahakikisha kila kitu kilinukia.
P14	Kutoka wakati huo,  Bahati aliishi na nyanyake. Siku moja mvulana tajiri sana alitaka kumwoa Bahati.
P15	Wazazi wa Bahati walipofahamishwa kuhusu jambo hilo,  walitaka arudi kuishi nao.
P16	Bahati alikumbuka jinsi walivyomchukia aliponuka fee. Aliwaambia,  "Sitawahi kurudi nyumbani kwenu tena.  Lazima wazazi wawapende watoto wao hata wakinuka."
P17	Badala yake Bahati alimwalika nyanyake aende akaishi naye nyumbani mwa mvulana tajiri.
P18	Nyanyake alifurahi sana,  na wakaishi maisha raha mstarehe.

images:

illustrations/pages/1094.png
illustrations/pages/1095.png
illustrations/pages/1096.png
illustrations/pages/1097.png
illustrations/pages/1098.png
illustrations/pages/1099.png
illustrations/pages/1100.png
illustrations/pages/1101.png
illustrations/pages/1102.png
illustrations/pages/1103.png
illustrations/pages/1104.png
illustrations/pages/1094.png
illustrations/pages/1105.png
illustrations/pages/1106.png
illustrations/pages/1107.png
illustrations/pages/1108.png
illustrations/pages/1109.png

translations:

English (Original)	Grandmother and the Smelly Girl	id=8979
isiZulu (Translation)	Ugogo Owayenomusa Nentombazane Enukayo	id=3176
Luganda (Translation)	Jjaja Omukyala Eyali Ow’Ekisa Eri Omuwala Awunya	id=7135
Lumasaaba (Translation)	Kuukhu N’Umukhaana Uwunya Buubi	id=3178
Ng’aturkana (Translation)	Ata Ka Apese Nakauron	id=7062
Sepedi (Translation)	Mokgekolo Le Ngwanyana Wa Go Nkga	id=13079
Sesotho (Lesotho) (Translation)	Nkhono Ea Mokhoa O Hantle, Le Ngoanana Ea Nkhang	id=2279
