url:	http://africanstorybook.org/reader.php?id=2074&d=0&a=1
id:	2074
title:	Anansi Omunafu
author:	Bukheye Mulongo Christopher
artist:	Wiehan de Jager
lang:	Lunyole
level:	Longer paragraphs
lic:	Creative Commons: Attribution 4.0
thumb:	http://africanstorybook.org/illustrations/covers/2074.png
desc:	Haŋambi oyu balanga Namumbirya genda bugali ohulya aye sigenda hunyiiya. Kale asala olugesi abahye bamulange ni binyiiye alye hulya. Ehy’ekabi embi olugesi olwo silwamuholera era ehyo nj’ehyaŋwaho ko abe n’amagulu amaleeŋi.

page_text:

P1	Olwolire yaaliyo namumbirya oyu balanganga baati Anansi. Omuhasi w'anansi gaali munyiiyi mulaŋi mwene. Aye Anansi habuhyabuhya gendanga ohulega hu biryo ebi behitundu benyiyiiranga nabomumago gaawe.
P2	Lulala Anansi gemereraha ŋa nyumba ya Wanduyu meriwe. Anansi nga abuusa ati, "Mutamu yiyo omwo mulimo eryani?"

Anansi gendanga bugali eryani. Wanduyu nga agobolamo ati, "Litanyu bulaŋi. Aye linanye muhamonga ahatali haleŋi".

Anansi ng'agobolamo ati, "Nahehendire aye ndi n'ebiitu eby'ohuholaho". Aba hulindirrira mu nyumba yo Wamaduyu, hani Wananduyu gamuŋaye emirimo ej'ohuhola.
P3	Anansi galoma ati,   "Manyire,  nabbote oluwuzi. Nesidihe oluwuzi olwo hu hugulu hwange nga sidiha olundi hu tamu yiyo. Eryani ni rinanye,  ona ŋalule oluwuzi era ese naaje ni nduluma!" Enduyu yaŋeega yiiti etehataha yino yaali yamahulu. Era yahozesewa.
P4	"Punyisa ebijanjari," Anansi gaŋunyirisa ko nasamasagalaye. Ahaloosa h'ebijanjaalo ebiri hunyiyiwa mu tamu. Ekima jarira,  "Nja hulye ebijanjaalo. Biri hupi hunya." Anansi galoma ati,  "Negomba ohuba bbaabba w'ekima," nundi era,  Anansi gateesa ohuhamba oluwuzi alusidihe hu hagulu huhwe ate oluyi olundi alusidihe hu gutamu gw'ebijanjaalo. Bbaabba w'ekima galobosa ati,  etehateha yino yaali yamahulu. Era yahozesewa.
P5	Anansi gaŋunyirisa namasangalo eno pwaniaga era galoma ati,  "Punyira omuya gwamabboni,  amabboni n'omudugere,  ponefugirira!" Anansi galanga meriwe embiji y'omwisugu,  "Etamu yange yijuye amabboni n'omudugere! Nja hulye." Anansi galoma ati,  "Nahendire ohulya. Era nundi Anansi gateesa ohuhamba oluwuzi alusidihe hu hugulu huhwe,  oluyi olundi alusidihe hu tamu y'amabboni. Meeriwe embiji y'omwisugu gaŋeega ati etehateha yino yaali yamahulu,  era yahozesewa."
P6	Aŋa Anansi golera hulwaabi,  gali nahabuzi nasidihire humagulu gage omunaana. Anansi galoma n'ohwepaaha ati,  "Yino etehateha ndaŋi,  oba tamu yani eneheerere ohunya?" Naŋaweene aŋo Anansi gaŋulira ohuŋalula hu hugulu hulala. "Aha," Anansi galoma. "Paŋo,  olwo nj'oluwuzi olusidihire hu lyani ly'Enduyu."
P7	Gaŋulira ohuŋalula ohundi. Nundi n'ohundi. Anansi bamuŋalula ŋadatu ehisera nj'ehyeene. Anansi gesinduha nigaŋulira ohuŋalula ohw'oluwuzi olw'ohune; ŋaweene aŋo gaŋulira ohuŋalula ohw'oluwuzi olw'o hutaanu,  nolw'omukaaga,  nolw'o musanvu,  nolw'omunaana. Anansi bamunŋalula eno nineera olwohuba ti hiisi mulala gaali aŋalula oluwuzi ahasera nj'ahene. Amagulu gage bagaŋalula gafuuha budyogolo.
P8	Anansi gedimya mu lwaabi mangu mangu. Ewuuzi nijadoola jatindujuha Anansi gedyesa n'obusiba eweene obungi gatula hwigobo. Anansi geesa omuuya ati,  "Maama se,  maama se,  yino sinjeyali etehateha endaŋi." Nolwaleero luno,  Anansi namumbirya ali n'obugulu munana obudyogolo. Era sigafuna ho hya hulya hyosi hyosi oludaalo olwo.

images:

illustrations/pages/1069.png
illustrations/pages/1070.png
illustrations/pages/1071.png
illustrations/pages/1072.png
illustrations/pages/1073.png
illustrations/pages/1074.png
illustrations/pages/1075.png
illustrations/pages/1076.png
illustrations/pages/1069.png

translations:

Afaan Oromo (Translation)	Sharaariti Dadhaba	id=20428
Amharic (Translation)	ሰነፉ አናንሲ	id=20489
English (Original)	Lazy Anansi	id=1077
English (Adaptation)	Lazy Anansi	id=19765
French (Translation)	Anansi, La Fainéante	id=10850
Hausa (Nigeria) (Translation)	Anansi Malalaci	id=20520
isiZulu (Translation)	Anansi Ovilaphayo	id=11195
isiZulu (Translation)	Ivila Elingu-Anansi	id=20724
Kikamba (Translation)	Kitumi Kya Anansi Kwithiwa Na Maau Matheke Nyanya	id=2068
Kiswahili (Translation)	Jinsi Anansi Alivyopata Miguu Minane Myembamba	id=2069
Kiswahili (Translation)	Anansi Mvivu	id=20438
Luganda (Translation)	Nabbubi Omunafu	id=2073
Luganda (Translation)	Lwaki Nabbubi Erina Obugulu Munaana Obutono	id=8730
Lugbarati (Translation)	E`yo Ebio Ma Pa Yin I Ovuzu Izia Izia Aro Ri	id=2070
Lugbarati (Official) (Translation)	Ebìó Òvʉ́ó Rʉ Rɨ̀	id=8795
Lumasaaba (Translation)	Lwashiina Wanaasi Nabubi Ali Ni Buukyele Shinaane Buunyelele	id=3012
Lusoga (Translation)	Munansi Omunafu	id=20401
Maa (Translation)	Káínyoo Peê Éátâ Anansi Inkejék Ísíet Rónkéní	id=2729
Ng’aturkana (Translation)	Eyakar Anansi Ng’Akejen Ngakan-Kauni Nadiim	id=2075
Oluwanga (Translation)	Esichira Anansi Naba Norulenje Orutiti Munane	id=2071
Portuguese (Translation)	Anansi Preguiçoso	id=16657
