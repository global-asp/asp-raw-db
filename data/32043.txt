url:	https://africanstorybook.org/reader.php?id=32043&d=0&a=1
id:	32043
title:	Gesa u Ayem a Mzough u Afrika
author:	Terkule Aorabee
artist:	Brian Wambi
lang:	Tiv
level:	First sentences
lic:	Creative Commons: Attribution 4.0
thumb:	http://africanstorybook.org/illustrations/covers/32043.png
desc:	Kwagh-hir ne kôr agumaior ahar a yange gba ayem ningir Tar Afrika u samber a loho u mzough yô. Er ve hii yô

page_text:

P1	Mandela manTutu lu ahuraior mba ve soo ayol ave kpishi yô. Hanmô shie yô ve yevese nongo.
P2	Yange igen yô, Tutu kaa er, "Doo u se yevese  se ningir Tar Afrika. Doo u  se lôhô ior cii Mzough u Tar Afrika." "Kwagh la doo, se gba min," Mandela lumun.
P3	Ve tôô tuta u ikyagh usu. Ve hii ayem ne shin tyôtar, shin Cape Town.
P4	Ve mough shin Tyô-Tar Afrika ve kôr vegher u imbusu-tar-iyan sha kpe u tyeku. Ve nyôr Namibia, Angola,Kongo man Kyamarun. Ve mem sha Abuja.
P5	Mbaayemev mba ken Imbusu-Tar-Iyan kohol ve hen Najeriya. Ve gba sha kpe u Ifi u Naija ve nyôr ken atô.
P6	Mba nyer ken tar u Mali yô, ihundu kpeman je ve kera fatyô a ayem ga. Kpa Mandela taver ve ishima ve due gbang gbang.
P7	Mba nyer ken kpe-mnger u Gyini hen Kônakri yô ve eregh ihundu iyol. Heela man ve ver ishigh sha Moroko, ve kar ken Senegal man Mauriteniya.
P8	Mba nyer sha Kasablanka yô, ve nyôr inumbe vea agumaior agen sha waarawa u sha kpe mnger.
P9	Ve yevese ve nyôr Aljyeriya man Libiya ve nyôr Tar-Igipiti. Ve nenge a iwar i ufarou. Ve ndôôr ve sen shin Imbusu-tar-imese. Ve gba sha kpe u Ifi u Nil ve nyôr Yuganda.
P10	Ve yevese ken utaaikyôngu, desereti man akô a tseghan. Ior mbagenev kpishi dondo ve shin Kampala. Ve ver ishigh ken Kenya.
P11	Mba aren hen Mombasa yô ve haa sha kpe-mnger ve ya akeve, chinkafa man ishu. Tutu kaa er, "Se za nen a tuta u mzough ne sha Uwo u Kilimanjaro."
P12	Mba ker gbenda u yemen Tanzaniya yô, Tutu vôr. A gba sha gbenda. Mayevese cii tile wase un.
P13	Tutu gema tuta na Mandela. A kaa er, "Nôngo ngegher tim nen tuta ne sha Uwo u Kilimanjaro. Tsar nen usu u Mzough u Tar Afrika."
P14	Ikpilaior ger ikuu a iember, "Ne hemba ve!" Mba tsaren usu sha Uwo u Kilimanjaro yô, ve dôsugh ve  gba hiden shi Tyô-Tar Afrika.
P15	Ve  mem hen Ber u Malawi. Mandela kaa a Tutu er, "Se yevese hii shin tyô-tar se za ar sha tyough-ki-taregh shi se hide. Ayem ne dzulum u kuusu."
P16	Mzough u mbayevese tôô tuta ne za nyôr a min shi Zege Zimbabwe. Ikpilaior kohol hen zege jiir ne. "Ka beer ayem ga!" Tutu wuese a ahan  dzwa.

images:

illustrations/pages/19868.png
illustrations/pages/19860.png
illustrations/pages/19861.png
illustrations/pages/19862.png
illustrations/pages/19863.png
illustrations/pages/19864.png
illustrations/pages/19865.png
illustrations/pages/19866.png
illustrations/pages/19867.png
illustrations/pages/19868.png
illustrations/pages/19869.png
illustrations/pages/19870.png
illustrations/pages/19871.png
illustrations/pages/19872.png
illustrations/pages/19873.png
illustrations/pages/19874.png
illustrations/pages/19875.png

translations:

ChiShona (Translation)	Kumhanya Kwemubatanidzwa Weafrica	id=21685
English (Original)	Africa unity race	id=19876
Hausa (Nigeria) (Translation)	Tseren haɗin kan Afirika	id=22063
Kinyarwanda (Translation)	Isiganwa Rigamije Ubumwe Muri Afurika	id=20906
Kiswahili (Translation)	Mbio kuhimiza umoja wa Afrika	id=19877
Lukenye (Translation)	Empaka Ezamawanga Ga  Abairugavu	id=21480
Lukenye (Translation)	Empaka ezamawanga ga  abairugavu	id=21507
Lusoga (Translation)	Okuvugania Kwa Afirika Okweyimba	id=21258
Oluwanga (Translation)	Tsimbiro okhutinyirisia obulala bwa Afrika	id=22764
