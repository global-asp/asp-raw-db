url:	https://africanstorybook.org/reader.php?id=40483&d=0&a=1
id:	40483
title:	Nyalaande mi feni yahugo luumo
author:	Abdulkariimu  Dawda and Yunuusa  Yaakubu
artist:	Catherine Groenewald
lang:	Fulfulde Mbororoore
level:	Read aloud
lic:	Creative Commons: Attribution 4.0
thumb:	http://africanstorybook.org/illustrations/covers/40483.png
desc:	Nyalaande Yusufu ciki duuɓi joweegoo

page_text:

P1	Wuro amin e wi'e Colliire, yoorngo marngo gulɗum, e ngo heewi leɗɗe ɗe gi'e, be'i ɓuri himɓe ɗuuɗugo.@@Luumo amin maa e yeewi, filooɓe no seɗɗa tan. Ɓurnaa fuu, himɓe bee baskur ngancirta.
P2	Fajiriire feere, daada am noddiyam, mo wi'iyam, "Yusufu, hannde a cikii duuɓi joweego'o. Min kokkete dokkal." Mi ƴami bee seyo,"Ɗum ɗume? Ɗum ɗume?"@@Daada jaabi, "Jaango min njahay luumo Garwa bee moota mawnga." Sey mo wi'i, "Min njaaday bee maaɗa!"@@Mi meeɗaayi yahugo wuro mawngo! Mi nani belɗum, haa ɗum saloriiyam ɗaanaago jemmaare nden.
P3	Nde fini, e tasa Malarba, e mi darii hakkunde daada am bee googo am. E mi haddi salla kesa ciwɗiha, e mi ɓornii limsel boɗeyel.@@E mi rammi, e mi famɗi hakkunde daada am juutuɗo bee googo am mawɗo, payɗo.
P4	Moota ngan heewi tep, sey daada am huufiyam.@@Ɗoyɗi nanngiyam ngam gulɗum bee belɗum yaadu amin, sey mi ɗaani nder moota, walaa ko mi yi'i.
P5	Naange fuɗii wakkati min njottii luumo Garwa. Haade dammugal luumo, e woodi debbo e mo soora gawri. Sey mi yi'i worɓe ɗiɗo e taskoo kasaago dankaliije maɓɓe. Sey mi raari juungo nano, mi yi'i  debbo feere, e mo jogii ruusiyel ciwɗiyel boɗngel.@@Mi noddi, "Daada, daada, raaru ruusiyel ngel ɗaa'e!" Ammaa daada am fooɗiyam, mo daraaki.
P6	Ton, caka luumo, min tawi soorooɓe ɓikkon leɗɗe feere-feere. Mi meeɗaayi yi'ugo ngokkon. Sey mi ƴami daada am, "Noye inɗe ɓikkon leɗɗe ko'on?"@@Mo sappii, "Ɗo'o ɗum leemu, ɗo'o ɗum goyaabe." Mi wayliti, mi ƴamimo fahin, "Ko'on boo?"
P7	Nder ɓikkon leɗɗe fuu, dukuuje mi ɓuri yiɗugo. Noone dukuuje fottaniyam soosey. E mi numa, to mi mettake, no ɗum wa'i?@@Mi wayliti, mi wi'i daada am, "A foti, a soodanayyam dukuure na?"
P8	No mo hokkiriyam dukuure nden, sey mi yoofi juungo daada am, mi jogorii dukuure nden juuɗe am ɗiɗi, mi fuɗɗi nyaamugo.@@Mi meeɗaayi  nanugo belɗum nyaamugo ɓinngel lekki, bana mi naniri belɗum dukuure. Hakkiilo am fuu e dukuure am tan woni.
P9	Nde mi timmini nyaamugo dukuure, sey mi tijji ngam wolwango daada am. Ammaa mi yi'aayimo! Daada am bee googo am ndilli.@@Mi raari juungo am nyaamo e nano, mi raari koo toye, ammaa mi yi'aayiɓe. Mi ƴami soorooɓe dankali haade ɗon, "On ngi'i daada am na?" Ɓe paalaaki. Sey mi fuɗɗi woyugo.
P10	Yeeso seɗɗa, debbo feere nanngi juungo am, yaariyam to ɓikkon feere njooɗi.@@Gorko mawɗo mo wakkude tekkunde ƴamiyam, "Suka, noye innde maaɗa?" E mi woya, sey mi wi'imo, "Yu-su-fu."
P11	Sey mi numi, koo e ɗum soora ɓikkon maa e luumo? Mi acci woyugo, e mi raara, koo woodi coodoowo ɓinngel ton to min njooɗi? Ka neeɓaayi, debbo feere wari, hoosi ɓinngel gootel.@@Mi huli, "Koo min, ɓe koosata ɓaawo?" Mi numi, "Mi meetataa yi'ugo wuro amin fahin." Sey mi fuɗɗiti woyugo.
P12	Sey mi nani gorko, marɗo wakkude tekkunde, mo ƴami, "Toye Yusufu?"@@Mi ɓeydi woyugo, mi wi'i, "Mi yiɗaa dilludugo bee maaɗa!" Sey mi suuɗiimo.
P13	Nde daada bee googo am nani ɗum noddi innde am, ɓe njaawoyi.@@Daande nde mi anndi noddi, "Yusufu, Yusufu!" Ɗum daada am.
P14	Mi ummii mi harɗoto daada am, sey googo am wi'i, "Yusufu, e min ɗaɓɓitaynoma ngam hokkugoma dokkal maaɗa."@@Diga booroore mawnde, googo am wurtini ruusiyel ciwɗiyel boɗngel. Mo wi'iyam, "Ɗum jey maaɗa."

images:

illustrations/pages/1447.png
illustrations/pages/1448.png
illustrations/pages/1449.png
illustrations/pages/1450.png
illustrations/pages/1451.png
illustrations/pages/1452.png
illustrations/pages/1453.png
illustrations/pages/1454.png
illustrations/pages/1455.png
illustrations/pages/1456.png
illustrations/pages/1457.png
illustrations/pages/1458.png
illustrations/pages/1459.png
illustrations/pages/1460.png
illustrations/pages/1460.png

translations:

Afrikaans (Translation)	My eerste dag by die mark	id=11366
Amharic (Translation)	ገበያ ውስጥ እንዴት እንደጠፋሁ	id=37921
English (Original)	My first day at the market	id=2109
English (Adaptation)	How I got lost at the market	id=21449
English (Adaptation)	How I got lost at the market	id=35413
French (Translation)	Ma Première Visite Au Marché	id=9926
French (Translation)	Ma Première Journée Au Marché	id=10184
Fulfulde (Translation)	Arannde Am Juuraade Luumo	id=10010
Fulfulde Mbororoore (Translation)	Majjuɗo nder luumo	id=40486
Gurene (Translation)	Mam Pͻsega Da'a Ko'A	id=12669
isiNdebele (Translation)	Ilanga Lami Lokuthoma Evikilini	id=11089
isiZulu (Translation)	Ngosuku Lwami Lokuqala Emakethe	id=11531
Kikamba (Translation)	Mũthenya wakwa wa mbee Ndũnyũ	id=2524
Kiswahili (Translation)	Siku niliyopotea sokoni	id=8433
Kiswahili (Translation)	Nilivyopotea sokoni	id=21814
Lámnsoʼ (Translation)	Kinyo ke kí-iì yiìn é bo m lày é way	id=22300
Likpakpaanl (Translation)	Ma Jan Aawiindaal Kinyaŋ Ni	id=18780
Luganda (Translation)	Olunaku Lwe Nasooka Okugenda Mu Katale	id=2525
Lusoga (Translation)	Nabulira ntya mu kiya	id=25924
Ng’aturkana (Translation)	Akwaar kang na eking'aren alomaket	id=7063
Portuguese (Translation)	O Meu Primeiro Dia No Mercado	id=18861
Sabinyi (Translation)	Lee chaabate amu maakt	id=23795
Tshivenḓa (Translation)	Nḓila ye nda xela ngayo makete	id=37298
Xitsonga (Translation)	Leswi ndzi nga lahlekisa xiswona emakete	id=37124
Zarma (Translation)	Ay Habu Koyyaŋ Sintina	id=10101
