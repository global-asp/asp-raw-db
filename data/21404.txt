url:	http://africanstorybook.org/reader.php?id=21404&d=0&a=1
id:	21404
title:	Daisy I No Mangadza!
author:	Tshifhiwa Gangazhe
artist:	Siya Masuku
lang:	Tshivenda
level:	Longer paragraphs
lic:	Creative Commons: Attribution 4.0
thumb:	http://africanstorybook.org/illustrations/covers/21404.png
desc:	Tshiṅwe tshifhinga bulasini ṱhukhu ine ya wanala tsini na muḓi muṱuku

page_text:

P1	Tshiṅwe tshifhinga bulasini ṱhukhu ine ya wanala tsini na muḓi muṱuku…
P2	…ho vha hu tshi dzula khuhu ṱhukhu ye ya vha i tshi pfi Daisy.
P3	"Musi ndi tshi hula, ndi khou ṱoḓou fhufha nda ya nṱha, nṱha makoleni," hu amba Daisy.
P4	Fhedzi dziṅwe khuhu dzoṱhe dza i sea.
P5	"Ni a mangadza," hu amba dziṅwe khuhu. "A ri tsha ḓo dovha ra tamba na inwi."
P6	Mama vha i vhudza zwauri, "Daisy, roṱhe ri a kona u babamelisa phapha dzashu fhedzi zwi a konḓa nga maanḓa uri khuhu dzi fhufhe."
P7	Daisy a yo ngo ṱovhowa. Ḓuvha ḽiṅwe na ḽiṅwe yo vha i tshi ita nḓowenḓowe i yoṱhe, ya babamelisa phapha.

Pha, pha, pha, yo vha i tshi babamelisa phapha fhedzi i sa koni u takuwa fhasi ya fhufha.
P8	Hezwi musi i tshi khou ita nḓowenḓowe dzayo yo vha i tshi humbula i tshi ḓivhona i tshi khou fhufhela nṱha makoleni yo lavhelesa dziṅwe khuhu dzi re fhasi.

Yo vha i tshi humbula i tshi khou ḓivhona i tshi khou fhufha i tshi khou fhira vhunzhaanzhaa na ṱhambelamaḓi. "Wow!" zwiṋoni zwi ḓo amba. "Khuhu i no kona u fhufha!"
P9	Pha, pha, pha, ḓuvha ḽiṅwe na ḽiṅwe Daisy yo vha i tshi babamelisa phapha dzayo.
P10	Yo vha i tshi kona u takuwa fhasi ya fhufha, fhedzi ya dovha ya wela fhasi.
P11	"A thi nga ḓo vhuya nda kona u fhufha!" Daisy i lilela Mama. "Vhaṅwe vha khou amba zwone."
P12	Mama vha amba vha ri, "Daisy, no fhambana na dziṅwe khuhu. A dzi ṱoḓi u fhufha fhedzi inwi ni khou zwi ṱoḓa! Ni nga zwi kona."
P13	Nga tsha matshelo Daisy ya gonya nṱha ha tshitumba tsha khuhu ya ita pha, pha, pha, i tshi khou babamelisa phapha dzayo.

Ya fhufhela muyani ya babamelisa phapha dzayo… ya dovha ya babamelisa phapha dzayo… ya dovha ya babamelisa phapha dzayo ya dovha…
P14	BAM!
P15	Dziṅwe khuhu dza sea nga maanḓa. "Ha ha ha! Ro ni vhudza! Khuhu a dzi koni u fhufha!"
P16	Fhedzi ḓuvha ḽi tevhelaho, Daisy ya gonya ya ya nṱha na u fhirisa, nṱha tshiuludzani tsha rannḓavhule.

Pha, pha, pha, Daisy ya babamelisa phapha dzayo.
P17	Ya fhufhela muyani ya babamelisa phapha dzayo… ya dovha ya babamelisa phapha dzayo… ya dovha ya babamelisa phapha dzayo …
P18	Ya bvela phanḓa na u fhufha! Muya une wa vha nga fhasi ha phapha dzayo wa hulela ya fhufha i tshi ya nṱha na nṱha!

Vhunzhaanzhaa na ṱhambelamaḓi zwa ri, "Zwi a mangadza! Khuhu i no fhufha!"
P19	Na dziṅwe khuhu dza ṱoḓa u fana nayo.
P20	Dza ri, "Inwi Daisy, ni a mangadza!"

images:

illustrations/pages/15320.png
illustrations/pages/15299.png
illustrations/pages/15300.png
illustrations/pages/15301.png
illustrations/pages/15302.png
illustrations/pages/15303.png
illustrations/pages/15322.png
illustrations/pages/15305.png
illustrations/pages/15307.png
illustrations/pages/15308.png
illustrations/pages/15309.png
illustrations/pages/15310.png
illustrations/pages/15311.png
illustrations/pages/15312.png
illustrations/pages/15313.png
illustrations/pages/15314.png
illustrations/pages/15315.png
illustrations/pages/15316.png
illustrations/pages/15317.png
illustrations/pages/15318.png
illustrations/pages/15319.png

translations:

Afrikaans (Translation)	Ongelooflike Daisy!	id=21418
English (Original)	Amazing Daisy	id=15321
isiXhosa (Translation)	U-Daisy Omangalisayo!	id=21403
Lusoga (Translation)	Daisy Owekyewunyoo	id=21293
Rufumbira (Translation)	Daizy Wigitangaza	id=20943
Siswati (Translation)	Daisy Lomangalisako!	id=21406
Xitsonga (Translation)	Xiluva Xo Hlamarisa Xa Daisy!	id=21402
