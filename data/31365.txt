url:	https://africanstorybook.org/reader.php?id=31365&d=0&a=1
id:	31365
title:	Impyisi n' Akanyamasyo
author:	Jean Paul Harelimana
artist:	Salim Kasamba
lang:	Kinyarwanda
level:	Longer paragraphs
lic:	Creative Commons: Attribution 4.0
thumb:	http://africanstorybook.org/illustrations/covers/31365.png
desc:	Ni gute Akanyamasyo kagize igikonoshwa gikomeye

page_text:

P1	Kera mu udugudu wa Maganyiro, hariho Impyisi yagiraga umururumba.
P2	Mu mudugudu wegereye aho, hari hatuye Akanyamasyo kagiraga ubwoba n'isoni. Impyisi n' Akanyamasyo bari inshuti.
P3	Impyisi yaje kumva ko mu burengerazuba bw'umudugudu wabo hari inzuki zikora ubuki buryoshye cyane. Izi nzuki zagendaga rimwe mu mwaka, zikagenda zikamara icyumweru cyose zitagera mu mitiba yazo. Impyisi ibwira Akanyamasyo iti, "Tugomba kujya kurya buriya buki mbere y'uko inzuki zigaruka."
P4	Akanyamasyo kagize ubwoba byo kujyayo. Ariko kagize ubwoba n'isoni zo guhakana. Igitondo cyakurikiyeho izi nyamaswa ebyiri zagiye guhakura ubuki. Impyisi yagendaga yihuta naho Akanyamasyo kakagenda inyuma yayo gafite ubwoba.
P5	Zazamutse umusozi, zimanuka ikibaya, zambuka imibande. Hanyuma, zambutse umugezi munini uri mu burengerazuba, ndetse ziragenda zigera kure cyane.
P6	Birangiye, zabonye imitiba mu biti ku musozi. Impyisi yirukankiye mu biti n'imbaraga nyinshi. Akanyamasyo ko kari kacitse intege kuberako kari gashonje kandi kananiwe.
P7	Igihe Impyisi yarigeze ku mutiba munini, ntiyigeze ita umwanya. Yabwiye Akanyamasyo iti, "Gira vuba wurire igiti umanure umutiba."
P8	Akanyamasyo karwanye no kurira igiti. Kari kazi ko gashobora kunyerera no kugwa hasi byoroshye. Ibi byateye umujinya umujinya Impyisi maze itangira kubwira Akanyamasyo nabi.
P9	Igihe Akanyamasyo kari kamaze kugera ku mutiba, katangiye kumva umuduhiro w' inzuki. Burya zari zikiri mu muzinga! Akanyamasyo kahise gahanuka mu giti. Umutiba munini nawo urahanuka.
P10	Umutiba wahise ugwa ku Kanyamasyo. Ubuki bwose bukamenekaho buragatwikira. Impyisi yakatangiye kurigata ubuki. Inzuki ntabwo zabyishimiye.
P11	Inzuki zose zandwinze buri gice cyose cy'umubiri w'Impyisi. Impyisi yagerageje kwiruka ngo ihunge inzuki nazo zirayikurikira.
P12	Impyisi yamanutse umusozi, ica mu mugezi, yambuka imibande ndetse n'ibibaya. Inzuki zayirunzeho zigenda ziyidwinga inzira yose.
P13	Akanyamasyo kakiri munsi y'umutiba kumva nta rusaku. Umutiba n'ubuki byari byumiye ku mugongo wako.
P14	Mukanya gato kahise kabona ko nta mpamvu yo kujya kwihisha mu gihuru. Kabonye ko igikonoshwa cyako gikomeye gishobora kukarinda.
P15	Impyisi yarananiwe cyane yuzuye amashyundu yagendaga ayica intege mbere y'uko igera i muhira. Igihe yari ibyutse, yaje kubona ko amashyundu yateye ibicocero mu misatsi yayo.
P16	Uku niko Akanyamasyo kabonye igikonoshwa gikomeye, ndetse ni nako Impyisi yabonye ibicocero. Impyisi yarahiye ko itazongera kwiba. Impyisi n'Akanyamasyo ntibyakomeje kuba inshuti.

images:

illustrations/pages/13398.png
illustrations/pages/13395.png
illustrations/pages/13397.png
illustrations/pages/13398.png
illustrations/pages/13400.png
illustrations/pages/13401.png
illustrations/pages/13403.png
illustrations/pages/13405.png
illustrations/pages/13406.png
illustrations/pages/13407.png
illustrations/pages/13408.png
illustrations/pages/13409.png
illustrations/pages/13410.png
illustrations/pages/13411.png
illustrations/pages/13412.png
illustrations/pages/13414.png

translations:

English (Original)	Hyena and Tortoise	id=13548
English (Adaptation)	Hyena and Tortoise	id=18439
Kiswahili (Translation)	Fisi na Kobe	id=15613
Lámnsoʼ (Translation)	Kuúrá wùn Kibóŋaàrí kí	id=22307
Lugwere (Translation)	Mpiti N’Ofudu	id=16711
Lusoga (Translation)	Empiti ne Nkudu	id=25916
Lusoga (Translation)	Wampiti  ni wankudu	id=26196
Moro (Translation)	Ŋwëlia na Ođǝɽal	id=32075
Otuho (Translation)	Ebou iko Etobok	id=32086
Portuguese (Translation)	A Hiena E a Tartaruga	id=16653
Rukiga (Translation)	Muha na Akanyankogote	id=23298
