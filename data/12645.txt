url:	http://africanstorybook.org/reader.php?id=12645&d=0&a=1
id:	12645
title:	Inkosi Yezinyoni
author:	Zimbili Dlamini
artist:	Wiehan de Jager
lang:	isiZulu
level:	First paragraphs
lic:	Creative Commons: Attribution 3.0
thumb:	http://africanstorybook.org/illustrations/covers/12645.png
desc:	Izinyoni zazifuna ukuba nenkosi. Zahlangana

page_text:

P1	Kudaladala,  izinyoni zazingenayo inkosi. Langa lithize zabamba umhlangano. Zazibhunga ngokuthi ngubani ongaba yinkosi ukuze nazo zibe nomholi njengabantu.
P2	"Ukhozi lunamandla futhi lunesakhiwo sobukhosi." Kusho enye yezinyoni. "Cha ngeke,  ukhozi alunalo ugedla,  futhi uma lumemeza aluzwakali kahle." "Kungcono intshe ngoba inkulu,  ibhonga kuzwakale." Kusho enye yezinyoni. "Cha ngeke! Ayikwazi ukundiza,  inkosi yezinyoni kufanele ikwazi ukundiza."
P3	"Mina,  ngingaba yinkosi," kusho ipigogo lidlalisa isisila salo. "Ngimuhle kabi." "Hhayi suka uyaziqhenya," kusho isikhova. "Mina,  nginamehlo amakhulu kunazo zonke izinyoni. Ngingaba yinkosi." "Cha,  ngeke ube yinkosi wena sikhova,  angithi ulala emini!" Zonke izinyoni zisiphikisa.
P4	Zathi zisaqhubeka nenkulumo,  enye yezinyoni yeza nombono wokuthi kungcono kundizwe. Sekuyothi lowo oyondizela phezulu kakhulu kube nguyena oyoba yinkosi yezinyoni. Zonke izinyoni zavumela phezulu.
P5	Ihansi landizela phezu kwezintatshana nje. Kanti ukhozi lwandizela phezu kwezintaba eziphakeme. Inqe lona,  landizela phezulu esibhakabhakeni.
P6	Lisandizela phezulu inqe,  kwezwakala limemeza lithi "Ngiphezulu,  yimina inkosi!"
P7	Khona manjalo,  lezwa izwi elincane,  "Tswi,  tswi,  tswi! Ngiphezulu kunani nonke,  ngiyinkosi." Kwasho ungcede omhlophe.   Phela,  wayecashe ngaphansi kwephiko lenqe ngesikhathi lindizela phezulu esibhakabhakeni!
P8	"Ngeke usangehlula," kusho inqe lindizela phezulu futhi. Landiza laze laphelelwa ngamandla. Laphinda lamemeza lathi,  "Ngiphezulu Ngiyinkosi yenu."
P9	Ngaphansi kwephiko lwalo,  nakhu okungungcede kuzishwathikile. Waphuma ungcede,  "Tswi,  tswi! Tswi,  tswi! Yimina inkosi." Ngaleso sikhathi inqe lase likhathele kakhulu ukundizela phezulu.
P10	Inqe landizela phansi kanti nongcede wayesacashe phansi kwephiko lalo. Ezinye izinyoni zazimthukuthelele kabi ungcede. Zazimlindele ukuthi uma efika nje zizomchutha zonke izimpaphe.
P11	Inyoni encane yakubona ukuthukuthela kwezinye izinyoni. Ngokushesha yehla yathi tshobe emgodini.
P12	Izinyoni zathi esikhoveni,  "Wena sikhova,  ngoba unamehlo amakhulu,  qapha ungcede,  umbambe uma ephuma." Ngempela isikhova sahlala phambi komgodi saqapha.
P13	Emini ilanga selifudumele,  isikhova safikelwa ubuthongo salala. Ungcede walunguza wabona isikhova silele. Waphuma wanyonyoba wabaleka.
P14	  Isikhova saba namahloni ngokwenzekile,  ukudedela ungcede. Kusukela ngalelo langa isikhova saqala ukuzingela ebusuku. Emini siyalala sicashele ukubonwa ngezinye izinyoni.

images:

illustrations/pages/306.png
illustrations/pages/292.png
illustrations/pages/295.png
illustrations/pages/293.png
illustrations/pages/294.png
illustrations/pages/296.png
illustrations/pages/297.png
illustrations/pages/299.png
illustrations/pages/300.png
illustrations/pages/301.png
illustrations/pages/302.png
illustrations/pages/303.png
illustrations/pages/305.png
illustrations/pages/304.png
illustrations/pages/307.png

translations:

Afrikaans (Translation)	Die Koning Van Die Voëls	id=10815
Afrikaans (Translation)	Koning Van Die Voëls	id=20077
Chinyanja (Translation)	Mfumu Ya Mbalame	id=15710
ChiTonga (Translation)	Mwami Wabayuni	id=15709
ChiTonga (Translation)	Mwami Wabayuni	id=18648
CiNyanja (Translation)	Mfumu Yambalame	id=18667
Dhopadhola (Translation)	Kere Pa Winyin	id=15763
English (Original)	King of the Birds	id=920
English (Adaptation)	The Clever Little Bird	id=5397
French (Translation)	Le Roi Des Oiseaux	id=12680
IciBemba (Translation)	Imfumu Yafyuuni	id=18687
isiXhosa (Translation)	Uncede Inkosi Yeentaka	id=17575
isiZulu (Adaptation)	Ungcede Inkosi Yezinyoni	id=13601
Kikamba (Translation)	Musumbi Wa Nyunyi	id=3123
Kiswahili (Translation)	Mfalme Wa Ndege	id=3116
Lugbarati (Translation)	Opi Aria Yi Ni	id=3121
Lugwere (Translation)	Kabaka We Nyonyi	id=16552
Lumasaaba (Translation)	Umuyiinga We Binywiinywi	id=3117
Lumasaaba (Translation)	Umuyiinga We Binywiinywi	id=8697
Lunyole (Translation)	Habaha W’Enyuni	id=3119
Maa (Translation)	Olkínkí Le Oó Imotónyi	id=7206
Oluwanga (Translation)	Omwami Wa Amayoni	id=3120
Portuguese (Translation)	Rei Das Aves	id=16660
Sepedi (Translation)	Kgoši Ya Dinonyana	id=18160
Sesotho (South Africa) (Translation)	Morena Wa Dinonyana	id=20036
Setswana (Translation)	Kgosi Ya Dinonyane	id=15043
SiLozi (Translation)	Mulena Walinyunywani	id=18730
Tshivenda (Translation)	Khosi Ya Zwiṋoni	id=18183
Xitsonga (Translation)	Hosinkulu Ya Swinyenyana	id=18871
