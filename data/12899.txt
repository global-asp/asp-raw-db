url:	http://africanstorybook.org/reader.php?id=12899&d=0&a=1
id:	12899
title:	Binti Wa Mflame Kayanja
author:	Brigid Simiyu
artist:	Natalie Propa
lang:	Kiswahili
level:	Longer paragraphs
lic:	Creative Commons: Attribution 3.0
thumb:	http://africanstorybook.org/illustrations/covers/12899.png
desc:	Hadithi ya mapenzi yenye huzuni kumhusu binti mrembo wa kifalme anayeamua kufuata moyo wake badala ya alivyotaka babake.

page_text:

P1	Hapo zamani za kale,  aliishi Mfalme kwa jina Kayanja. Waliishi katika kasri kubwa yeye,  mkewe malkia na Apenyo binti yao. Apenyo alikuwa msichana mrembo.   Kila mwanmme alitaka kumwoa,  lakini mfalme Kayanja alitaka mahari ya juu sana.
P2	Karibu na kasri la mfalme Kayanja,  aliishi chifu aliyeitwa Aludah Mkuu. Aliitwa 'Mkuu' kwa sababu kila aliyeishi pale kijijini,  alimtii.  Chifu Aludah alikuwa amempoteza mkewe kutokana na ugonjwa wa malaria. Alitaka kuoa mke mwingine.
P3	Chifu Aludah alikuwa mzee mfupi mwenye upara. Aliamua kupeleka mahari kwa Mfalme Kayanja ili amwoe bintiye. Walipokuwa wakijadili mahari,  kijakazi wa Mfalme,  kwa jina Kakembo,  aliyasikia mazungumzo yao. Kakembo alikuwa na uhusiano wa karibu sana na Apenyo.
P4	Chifu Aludah alikubali kumpa Mfalme Kayanja nusu ya mali yake. Pia alileta sindano ambayo ilikuwa sehemu ya mahari aliyoleta. Matayarisho ya harusi yalifanywa kisisrisiri baina ya Mfalme Kayanja na Chifu Aludah. Mfalme Kayanja alijua kwamba bintiye hangefurahia uamuzi huo.
P5	Juma moja kabla ya siku ya harusi hiyo ya kifalme,  Kakembo alimwambia Apenyo. "Mpendwa binti-mfalme,  babako amepanga kukuoza kwa Chifu Aludah. Harusi itafanyika katika muda wa juma moja."
P6	Apenyo alishtuka asijue la kufanya. Aliwaza,  "Kamwe sitaolewa na yule mzee mwenye upara. Kamwe! Lazima nimwone Trevor,  mpenzi wangu,  achukuwe hatua bila kupoteza muda."
P7	Usiku huo Apenyo alitoroka. Babake angegundua alikokuwa akienda angekasirika sana. Alipitia kwenye msitu wa giza wenye mawe. Mwishowe,  akafika kwa Trevor. Alipowasili nyumbani kwa Trevor,  alikuwa amechoka,  mwenye njaa na kiu.
P8	Trevor alimkaribisha. "Mpenzi wangu,  mbona ukakimbia umbali huu peke yako usiku?" Trevor aliuliza. Alimletea maji ya kunywa kisha akatulia kumsubiri Apenyo aongee.
P9	Apenyo alikunywa maji,  akashusha pumzi na kusema,  "Babangu anataka kunioza kwa chifu Aludah Mkuu. Lakini,  siwezi kuolewa na yule mzee mwovu. Trevor,  ningependa kuolewa nawe hata kama wewe ni maskini. Ninakupenda."
P10	"Lakini sina chochote cha kulipia mahari." Trevor alilalama. Apenyo alijibu,  "Naelewa,  lakini nataka kuolewa na wewe tu." Aliwaza kwa muda kisha akasema,  "Hebu twende kwa Kategga,  mwenye mashua,  atuvushe hadi upande mwingine wa mto tuepukane na babangu."
P11	Mfalme Kayanja alipogundua kuwa bintiye ametoweka,  aliamuru msako ufanywe kijijini. Walinzi na askari walimtafuta Apenyo kila mahali lakini hawakumpata. Walirudi na kumwambia Mfalme kwamba Apenyo hakuonekana popote. "Basi tafuteni pia vichakani." Aliamrisha Mfalme Kayanja aliyekuwa amekasirika sana.
P12	Trevor na Apenyo walipokuwa wakiharakisha kwenda kwenye mto,  mawingu meusi yalianza kukusanyika angani. Dhoruba kubwa ilikuwa inakaribia.
P13	Kategga,  mwenye mashua,  alikuwa anafunga mashua yake Trevor na Apenyo walipofika. Trevor alimwmomba Kategga awavukishe hadi ng'ambo ya pili ya mto. Kategga alikataa akawaelezea kwamba dhoruba kali ilikuwa inakaribia na ingekuwa hatari kuvuka.
P14	Trevor alisizitiza huku akimwelezea kwa nini itawalazimu kuvuka  wakati huo. Alitia mkono mfukoni na kutoa kete yenye thamani na kumpa Kategga. Kategga aliwaonea huruma akakubali kuwavusha haraka kabla ya dhoruba.
P15	Kategga aliivuta mashua ukingoni. Wakaabiri na kuanza safari. Mfalme Kayanja na Chifu Aludah walipofika ufukweni,  waliowaona watu watatu mashuani wakivuka. Wakatambua kwamba Apenyo  alikuwa anatoroka.
P16	Dhoruba kali ilsababisha mawimbi makubwa. Kategga alishindwa kudhibiti mashua. Mfalme alilia, "Apenyo, tafadhali rudi! Nimewasamehe." Mayowe yake yalikuwa ya bure. Mashua ilipinduka wote wakazama. Tangu siku hiyo, walioishi katika ufalme wa Kayanja, walimwoa waliyemtaka, tajiri au maskini.

images:

illustrations/pages/10069.png
illustrations/pages/10074.png
illustrations/pages/10063.png
illustrations/pages/10064.png
illustrations/pages/10065.png
illustrations/pages/10066.png
illustrations/pages/10067.png
illustrations/pages/10069.png
illustrations/pages/10070.png
illustrations/pages/10071.png
illustrations/pages/10072.png
illustrations/pages/10211.png
illustrations/pages/10075.png
illustrations/pages/10076.png
illustrations/pages/10077.png
illustrations/pages/10078.png
illustrations/pages/10079.png

translations:

Afrikaans (Translation)	Koning Kaja en Sy Dogter	id=20076
Akuapem Twi (Translation)	Ɔhempɔn Kayanja Ne Ne Babea	id=18462
Asante Twi (Translation)	Ɔhene Kayanja Ne Ne Babaa	id=18222
ChiTonga (Translation)	Mwami Kayanja Amwanaakwe Musimbi	id=18652
CiNyanja (Translation)	Mfumu Kayanja Namwana Wake Musikana	id=18670
Dagaare (Translation)	Naa Kayanja Ne O  Pɔgeyaa	id=17774
Dagbani/Dagbanli (Translation)	Naa Kayanja Mini O Bipuɣiŋga	id=18161
Dangme (Translation)	Matsɛ Kayanja Kɛ E Bi Yo Ɔ	id=18341
Dhopadhola (Translation)	Kere Kodi Nyare	id=18750
English (Original)	King Kayanja And His Daughter	id=10210
Ewe (Translation)	Fia Kayanja Kple Via Nyɔnuvi	id=18172
Fante (Translation)	Ɔhen Kayanja Na Ne Babasia	id=18492
French (Translation)	Le Roi Kayanja Et Sa Fille	id=12664
Ga (Translation)	Maŋtsɛ Okaija Kɛ Ebiyoo Lɛ	id=18336
Gonja (Translation)	Ewura Kayanja Nε Mobe Ebichesobi	id=18214
IciBemba (Translation)	Imfumu Kayanja Noomwana Waiko Umwanakashi	id=18675
isiNdebele (Translation)	Ikosi Umjekejeke Nendodakazi Yakhe	id=13054
isiXhosa (Translation)	Ikumkani Ukayanja Nentwazana Yakhe	id=17574
isiZulu (Translation)	Inkosi Undabenhle Nendodakazi Yayo	id=16472
Kasem (Translation)	Pɛ Kayanja De O Bukɔ	id=18228
Mampruli (Translation)	Naaba Kayangya Ni U Bipuŋŋa	id=19353
Ng’aturkana (Translation)	Ekapolon Kayanja Ka Nakookeng	id=12922
Nzema (Translation)	Belemgbunli Kayanja Nee Ɔra Raalɛ Ne	id=18422
Oluwanga (Translation)	Omukhana Wo Omwami Kayanja	id=12954
Portuguese (Translation)	O Rei Kayanja E a Súa Filla	id=13644
Portuguese (Translation)	O Rei Kayanja E a Sua Filha	id=16719
Sepedi (Translation)	Kgoši Kayanja Le Morwedi Wa Gagwe	id=18163
Sesotho (South Africa) (Translation)	Morena Kadi Le Moradi Wa Hae	id=20035
Setswana (Translation)	Kgosi Mothupi Le Morwadiagwe	id=14957
SiLozi (Translation)	Mulena Kayanja Ni Mwana Wa Hae Wa Musizani	id=18741
Talen (Translation)	Na'ab Kayanja Ne O Puawoo	id=20196
Tshivenda (Translation)	Thovhele Kayanja Na Ṅwananyana Wawe	id=18277
Xitsonga (Translation)	Hosinkulu Kayanja Na Nhwanyana Wa Yena	id=18872
