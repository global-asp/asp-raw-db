url:	http://africanstorybook.org/reader.php?id=13303&d=0&a=1
id:	13303
title:	Uamuzi
author:	Ursula Nafula
artist:	Vusi Malindi
lang:	Kiswahili
level:	First paragraphs
lic:	Creative Commons: Attribution 4.0
thumb:	http://africanstorybook.org/illustrations/covers/13303.png
desc:	Kijiji kinafanya uamuzi wa kubadilisha maisha yao.

page_text:

P1	Kijiji changu kilikuwa na matatizo mengi. Tulipanga foleni ndefu tukisubiri kuchota maji kutoka mfereji mmoja.
P2	Tulisubiri chini ya mti mkubwa kupokea msaada wa chakula.
P3	Tulifunga nyumba zetu mapema kwa ajili ya wizi.
P4	Baadhi ya watoto waliacha shule kwa sababu wazazi wao hawakuweza kulipa karo.
P5	Wasichana wadogo walifanya kazi kijijini kama yaya.
P6	Wavulana wadogo waliranda randa kijijini huku wengine wakifanyia watu kazi mashambani.
P7	Upepo ulipovuma,  ulipeperusha karatasi chafu na kuziangika mitini na uani.
P8	Njiani,  watu walikatwa na vipande vya chupa vilivyotupwa ovyo ovyo.
P9	Halafu siku moja,  mfereji wa maji ulikauka na mitungi yetu ikawa tupu.
P10	Babangu alitembea kutoka nyumba hadi nyumba akiwaalika watu kuhudhuria mkutano wa kujiji.
P11	Watu walikusanyika chini ya mti ule ule ambako tulipokea chakula cha msaada.
P12	Babangu alisimama katikati ya kikundi na kusema,  "Lazima turekebishe kijiji chetu."
P13	Juma,  aliyekuwa amepanda mti,  alisema kwa sauti,  "Naweza kusafisha uwanja wa nyumba yetu."
P14	Mwanamke mmoja wa makamo,  alisema,  "Sisi wanawake tunaweza kuungana na kupanda chakula."
P15	Mwanamme mwingine alisimama na kusema,  "Wanaume watachimba kisima cha maji."
P16	Sote tulisema kwa sauti moja,  "Lazima tubadilishe maisha yetu." Tangu siku hiyo,  tulifanya kazi pamoja tukatatua shida zetu.

images:

illustrations/pages/10625.png
illustrations/pages/10609.png
illustrations/pages/10616.png
illustrations/pages/10614.png
illustrations/pages/10611.png
illustrations/pages/10613.png
illustrations/pages/10615.png
illustrations/pages/10617.png
illustrations/pages/10612.png
illustrations/pages/10610.png
illustrations/pages/10618.png
illustrations/pages/10619.png
illustrations/pages/10620.png
illustrations/pages/10621.png
illustrations/pages/10623.png
illustrations/pages/10624.png
illustrations/pages/10625.png

translations:

English (Translation)	Decision	id=13304
Kiswahili (Adaptation)	Umoja	id=18344
