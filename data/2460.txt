url:	http://africanstorybook.org/reader.php?id=2460&d=0&a=1
id:	2460
title:	Wamachina  Nakhamuka Khe
author:	Catherine Were
artist:	Catherine Groenewald
lang:	Oluwanga
level:	Longer paragraphs
lic:	Creative Commons: Attribution 4.0
thumb:	http://africanstorybook.org/illustrations/covers/2460.png
desc:	The story tells of Khayanga

page_text:

P1	Tsindalo tsia khale,  yali yamenyayo omusatsa no omukhasi. Omwana wabu omukhana oulangwa mbu Wamachina.   No olwa Wamachina yali niyosiye emihika likhumi,  samwana yalwala nafwa. Emihika nichiakhabura chibiri,  nyina yesi khandi nafwa.
P2	Wamachina yatong'a yenyene. Omwikho we waale,  Rosa,  owali omukofu,  yamubukula nebamenya mushiingo bonyene.
P3	Inyanga yindi,  Wamachina yatsia okhuchenda mufilindwa fia samwana nende nyina mbu ababolere nga anyakhahana mubulamu bwe. Yetukhula eshimwero shiayali nachinjire naliranga,  nabola ari:   Papa,  Oliyena? Mama,  Oliyena? Mwandekha omufwire. Muli yena?
P4	Wamachina namalire okhuboola,  yalola eshimuka eshilayi shia malwelwe shia yali nashiri okhulolakho. Shiatsomoshera akari we eshirindwa shia samwana nende nyina.
P5	Wamachina yalekha okhulira. Yawulira olwimbo okhurula mushimuka eshio. Lwali lwokhuunderesia. Eshimuka shiemba shiri.
P6	Wamachina,  eeh,  Wamachina! Omwana wefu wa khwachama! Shioli wenyene taa wachamwa! Bukula eshimuka shino wachamwa! Shichinjenje buli hosi wotsia wachamwa! Shukhuunderesinjie wachamwa!
P7	Wamachina yabukula eshimuka eshio nashifumbeerera khushirifu. Yeulira shinga yeuliranga nashiri nende nyina nende samwana. OKhurula inyanga eyo,  Wamachina yachinganga eshimuka eshio buli wosi wayatsitsanga. Yaretsanga hambi wa yeyalisinjia. Yashichinganga buli lwosi natsia mumwalo.
P8	Niyalekhanga okhushichinga,  yauliranga eshibera. Buli nashichinjire,  yetsuliranga nyina nende samwana naulira obulayi. Inyanga yindi yatsia mumwalo okhwenda amatsi. Olwayenama,  yarerekha. Yaanda khu shimuka okhushikalira okhukwa,  ne shietuya khwichina mana nishiatikhamo efitonye fitaru.   Yaberera muno.
P9	Yenama kaala natola efipande efio. Yafitira mumakhono ne niyemba ari:.
P10	Papa nende mama,  lole eshimuka shiatishe,  eshimuka shiamwamberesia,  ekhola eshisa mumanyie eshilolero,  mbu mushiri nasi.
P11	Ne olwa Wamachina yeema,  yaulira omwoyo shinga kwa mamawe nikuboola: Omwana wefu,  tola efipande fitonyere,  Injira mumatsi ninafio. Taira amatsi wiyosirie efirenje fio. Niwakhamala,  timba tsimoni tsio. Wamachina nakhola ario. Ne olwayakololokha, yaulira efipande nifireresia mu makhono ke mana nifiuunga alala nifikhola eshimuka khandi.
P12	Wamachina yatsiririra okhuchinga eshimuka eshio buli wosi wayatsia. Buli wayaburanga abandu baukanga nibarebana,  "Neshimuka shina shino?" Shibalolakho eshimuka nga eshio tawe. Buli olwa Wamachina yabulanga eshindu,  yechesinjia abandu bomulukongo olo eshimuka esho mana bamwa shiosi eshiayenyere.
P13	Mu bulamu bwaye bwosi,  tsikhabi tsiaye tsiaburiranga mushimuka esho.

images:

illustrations/pages/1381.png
illustrations/pages/1382.png
illustrations/pages/1813.png
illustrations/pages/1383.png
illustrations/pages/1384.png
illustrations/pages/1814.png
illustrations/pages/1385.png
illustrations/pages/1386.png
illustrations/pages/1387.png
illustrations/pages/1381.png
illustrations/pages/1388.png
illustrations/pages/1811.png

translations:

Afrikaans (Translation)	Khayanga en Haar Spesiale Pot	id=11515
Ekegusii (Translation)	Omogano O’Khayanga Nekerandi Kiaye	id=3115
English (Original)	Khayanga and Her Gourd	id=2107
French (Translation)	La Gourde De Khayanga	id=9957
Fulfulde (Translation)	Kayannga E Jollooru Muuɗum	id=10009
Hausa (Niger) (Translation)	Kayanga Da Gyanɗama	id=9992
Kanuri (Translation)	Fanda-a Budanju-A	id=10035
Kikamba (Translation)	Ngewa Ya Kayanga Na Kĩkuu Kyake	id=2395
Kiswahili (Translation)	Khayanga Na Kibuyu Chake	id=7280
Luganda (Translation)	Nanziri N’Endeku	id=2457
Lugbarati (Translation)	Adiko Kayia Pini ‘Ima Zukulu Be Ri	id=2461
Lunyole (Translation)	Namudira N’Ehita	id=2458
Maa (Translation)	Kayánga Ó Emókór Enyé	id=3113
Ng’aturkana (Translation)	Khayanga Ka Etwo Keng	id=2459
Sepedi (Translation)	Kgayanga Le Nkgo	id=7847
Sepedi (Translation)	Khayanga Le Nkgo Ya Gagwe	id=7863
Setswana (Translation)	Moipone Le Sego Sa Gagwe	id=6519
Zarma (Translation)	Kayanga Nda Nga Zolla	id=10100
