url:	https://africanstorybook.org/reader.php?id=31546&d=0&a=1
id:	31546
title:	Omughala ow'eibeere eirala
author:	Daudi Waidhuuba-Isendabaguzi and Kyambogo  University
artist:	Rachael Napagi
lang:	Lusoga
level:	Longer paragraphs
lic:	Creative Commons: Attribution 4.0
thumb:	http://africanstorybook.org/illustrations/covers/31546.png
desc:	Lulala omusaadha yayagaana omukazi aboneka obulungi einho mu kibira. Waire yali ni mukaziwe eka mangu ago yamwegomba era yaamukwana nga ayenda amubayize. Omukazi yamukoba ati taghanga kumubayira kuba yali neibeere irala. Agho yaamukoba aje eka asale ku mukaziwe eibeere alimuleetere

page_text:

P1	Eira einho, ghaaligho omusaadha eyali nga aba ghalala ni mukaziwe ye yali agonza einho. Lulala yaja okutambulatambulaku mu kibira. Bweyali ali kuja yaayagaana omughala mu njira nga muleeyi, mutono, era nga aboneka bulungi inho. Olwamubona ati yaawulira mule nga amugoire. Omughala yeena mangu ago yaamusiima. Aye yaamukobera ati yali n'eibeere irala lyonka.
P2	Kale yaamukoba aireyo e ka, asaleku irala ku mabeere ga mukaaziwe alimuleetere. Nga olwo aidha kuba n'amabeere abiri, era nga olwo aghanga okumubayira. Omusaadha yaaziinhuuka okwirayo e ka, yaatoola akambe,yaagwa ku mukaziwe ye yali agonza einho, era mu kaseera buseera eibeere lyali limaze okuvaaku.
P3	Yatezaaku okwirayo mu kibira ghe yali alese mukenkedewe omuyaaka. Aye yaaloba okumubona. Yakanda kumweta liinalye nga aleekaana, nga aye ekibira kiri bwa saa. Agho yawulira amamiro agakoba gati: "Lwaki oli kwasinkana? Toidhi nga oli mu kiketezo eky'ekibira ekya Musambwa gwita abeeleeta?"
P4	Omusaadha bweyawulira ekyo, yaaziinhuuka ng'oti isasi okwirayo e ka, aye era yaayagaana nga mukaziwe yaakamalanga okufa. Encukwe ey'amaani yaamukuba olw'ekyo kye yakola, nti yeena yaafa.

images:

illustrations/pages/2673.png
illustrations/pages/2673.png
illustrations/pages/2674.png
illustrations/pages/2675.png
illustrations/pages/2676.png

translations:

English (Original)	The girl with one breast	id=2677
Kikamba (Translation)	Mwĩĩtu ῦla Waĩna Nondo Ĩmwe	id=2992
Kiswahili (Translation)	Msichana mwenye titi moja	id=2994
Luganda (Translation)	Omuwala Ow’Ebbeere Erimu	id=7166
Lugbarati (Translation)	Zamva Ba Be Alu Ri	id=2740
Lumasaaba (Translation)	Umukhaana Uwe Libeele Litweela	id=8360
Lunyole (Translation)	Olugano Lw’Omuhaana Ow’Ebeere Erala	id=2694
Maa (Translation)	Entíto Naáta Olkína Obô	id=5475
Ng’aturkana (Translation)	Apese Napei a Esikina	id=2995
