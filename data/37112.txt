url:	https://africanstorybook.org/reader.php?id=37112&d=0&a=1
id:	37112
title:	Tom Sule
author:	Terkule Aorabee and ATLAV Tiv
artist:	Terkule Aorabee
lang:	Tiv
level:	Read aloud
lic:	Creative Commons: Attribution 4.0
thumb:	http://africanstorybook.org/illustrations/covers/37112.png
desc:	Tiv ka for mba soon tom sule. Mbayev asev kpishi mba ye kwaghyan pepe

page_text:

P1	Tom sule la dyako u tyô yase Tiv. Ka se kaha sule, se lôô iyiav kpishi. @@Terem kaha an sule hen akôngo. A lôô iyiav kposo kposo. Zum u ka sea yar ken tyev i ken ikyôngo ga yô, se zôr aiue shi se ker kwaghyan ken akongo. @@Akôngo, Ikyôngo
P2	Terem kaha avom a he. A lôô alogo man ikyuleke. Sule hii u wan toho. @@Or Uke lôô avile wa igyar kase. Sule u avilegh la wa ndór vea sule wase. @@Or la ka a gber avile la zum u asume la a nyian yô. Ka a er mkurem ma nyian. @@Igyar, mkurem
P3	Alogo ka homon kwaghyan ken tar wase. Ka se dugh un se jiir. Ka se ngbagh a ngbagh kpaa. @@Gbenda u yan logo u gen yô ka i ta kpor se nungwa sha mwem ma ikyuleke shin wua. @@Garri ka kwaghyan ugen u alogo a ne se yô. Akpu yô tser tar hegen.
P4	Ka ikyuleke je ne. @@Ka se sev ikyuleke ndor se jiir shin se ngbagh. Ka ia uma yô, se ov se haa ken ibya. @@Ka se wua mwem ma ikyuleke se nungwa sha kpor alogo se naha ruam amin. Ka se er mumu amin kpaa. @@Ikyuleke, ngbagh, mwem, mumu
P5	Iyough ka takpa kwaghyan u Or-Tiv. @@Ka se kaha ivom, se lôô ikyôr. Or u nan lu a sule u vesen yô ka na kaha avom nan lôô akôr. @@Ba sule môm ka u lu avom nongo. Ibya sule ka i kuma ikyundu, shin akunduataan kpaa. @@Ikyôr, Akôr, Ba, Ibya
P6	Atsaka ka a wa atam shin nya. @@Ka se ya un kôgh kpaa. Ka i jiir, i ngbagh kpaa. Shie u gen yô ka se kaa shin mkurem ma nyian gayô ma abun kpaa. @@Atsaka kpaa, ka i kume ruam amin. Ka i jiir atsaka, i ta i tsen. Ka asôndo na je la.
P7	Mondo ka a wa shin nya. @@Ka a kpe ikya cii ve i kúrúgh ye. Ka i jiir i ya er ka iyough nahan.  @@Kpa mba jiir mondo vea iyough ki kumen ruam shie môm ga. Mondo ka a wunde ruam. @@Igbo ka ve er garri sha mondo kpaa. @@"Mondo môm wunde ruam."
P8	Cinkafa ka iyiágh ki soon mngerem kpishi.@@ Ka i kaha cinkafa shin jánde. Ngi a vian yô, i gbidye sam. Ka i pughur cinkafa, i kume, i jiir i wa pocho shami. Ka i kume i gen kôgh sha a ciu kunden ibyer. @@Cinkafa sha alev doo mbayev kpishi!
P9	Abun ahi ka a wa asange shin nya. @@Ka se wuhe se ya kôgh shin se jiir. Ka una uma yô se kaa un apusun. @@Se mba eren aiue kposo kposo a abun. Ka i kaa mumu shi i kunde ibyer amin kpaa.@@ Ka se kume un shin lu se ya iyough shin alogo amin.
P10	Icegher-Me ngi kposo a icegher i nyohon. @@Se mba eren iue a sam icegher-me. Atam na nga a yuwa ngogh ngogh. Ka a tem sam icegher yô i wua nahan i kunde abor icegher. @@Shien u gen yô ka i gba akpo. Akpongo a icegher doo sha igyô je zua ga.
P11	Ashwe ka iue. Ashwe ngu atô kposo kposo. Ashwe u nyian man u pupul.@@Ka se zôr ikya ashwe se jiir. Ashwe mke yô ka i shiligh sha nase. @@Ashwe ka un a er agbende yô, i bugh i jiir ndor shin i tsen. @@Ashwe u nyian yô ka se er icigh a min.
P12	Mbampin@1. Foto ne ka u nyi kwagha?@@2. I er un sha hanmô yiagh ken takerda ne?@@3. Ter iyiav mbi ken takerda ne mbi u nenge a min sha ashe ou yô.@@4. Ka hanmô iyiav u fe kpa u nenge a min heen ga?@@5. Nger ati a he a u zough ken takerda ne yô.

images:

illustrations/pages/53800101.png
illustrations/pages/53800102.png
illustrations/pages/53800103.png
illustrations/pages/53800104.png
illustrations/pages/53800105.png
illustrations/pages/53800106.png
illustrations/pages/53800107.png
illustrations/pages/53800108.png
illustrations/pages/53800109.png
illustrations/pages/53800110.png
illustrations/pages/53800111.png
illustrations/pages/53800112.png
illustrations/pages/53800113.png

translations:

