url:	https://africanstorybook.org/reader.php?id=38921&d=0&a=1
id:	38921
title:	Umama uSophie, iqhawekazi lethu
author:	Sheila Mandlate
artist:	Simon Mokoena
lang:	isiXhosa
level:	First paragraphs
lic:	Creative Commons: Attribution 4.0
thumb:	http://africanstorybook.org/illustrations/covers/38921.png
desc:	Lendaba ikhuluma ngomama uSophie onesibindi. Usindise intombazanyana ekuminzeni. Le ndaba yayingumnikelo kuyiprojekthi yakwaZenex Ulwazi Lwethu njengenye yezinsiza zokufunda ngo-2020.

page_text:

P1	——Kwakulusuku olushisa bhe! Likhiphe umkhovu etsheni, uKhosi wayehla enyuka engayazi into angayenza kwazise wayesele yedwa ekhaya.Umama wakhe wayevukeleemasimini, eshiye uKhosi ngemuva.“Ngingasichitha ngani is isizungu esingaka, futhi ilanga lishisa kangaka?” kucabanga uKhosi.
P2	Masinyane uKhosi wafikelwa umcabango.“Umfula! Ngizoyobhukuda emfuleni, pho ngizohamba nobani lokhu umama ethe ngingalokothi ngihambe ngedwa?” kuzindla uKhosi.Kulowomzuzwana kwadlula uMama uSophie ethwele izimpahla elibhekise emfuleni.
P3	“Ehene! Ngizolandela uMama uSophie, ngiye naye Emfuleni,” kusho uKhosi ekhuluma yedwa.Washo ngejubane emva kukamama uSophie, “Ngicela ukuya nawe Emfuleni,” kuncenga u Khosi. Umama Sophie wancekuza ikhanda emoyizela.Kuthe besahamba balandelwa nguNozipho obengakuthandi ukubhukuda kodwa ethanda ukubukela abangane bakhe bebhukuda.
P4	“Namhlanje ngizobhukuda emanzini ajulile, habe! Angiseyona ingane mina, ngizobamangalisa bonke,” kusho uKhosi.Wagxumela emanzini ngokushesha…waya phansi, wenyuka, waphinde washona phansi ezabalaza ukukhipha ikhanda ngaphezu kwamanzi.Kwenzeka konke lokhu uNozipho ubhekile esokhalweni lomfula.
P5	Kwabonakala sengathi wonke umuntu osemanzini uyakuthokozela ukubhukuda, kwazise lalibalele nasebukhweni bezinja.Kwakuzalele ihlokohloko emanzini engekho olalele omunye.Babememezana bethokozile impela.
P6	Uthe ebhekisisa uNozipho wabona ukubhukuda angakwejwayele.UKhosi wabonakala ekude nakwezinye izingane enzansi nomfula.Wasondela ebhekisisa lensambatheka. Wethuka, wagijima alibangise kwabesifazane ababegeza izingubo emfuleni.“Sizani bo! Yelekelelani nangu!” uNozipho eminza.
P7	Ngokuphazima kweso umama Sophie wagxumela emanzini, ngesivinini esikhulu.Wacwila, wavumbuka, waphinda wacwila waze wafinyelela kuKhosi.Wathi ukufika kuye wamuthi xhasi! Ngesandla ephuma naye emanzini.Waphuma naye emanzini esembelethe emhlane.
P8	Washeshisa, edlula isigejane sezingane nabesifazane ababelila belilela uKhosi enyuka elibhekise emzini.UNozipho wayethe ne! ezithendeni zika mamaSophie owayebelethe umngane wakhe emhlane belibangise emtholampilo.
P9	Emthalampilo bahlangatshezwa ngumhlengikazi UNoxolo owabaphuthuma ngosizo.Abanye abahlengikazi baphuthuma besizana nomhlengikazi uNoxolo ekuhlengeni impilo kaKhosi.“Uphephile, sinenhlanhla ngoba akazange abe semanzini isikhathi eside.”
P10	Umama Sophie waphefumula njengomuntu owayethukile kakhulu kodwa osethole ithemba.Bonke abebekhona emtholampilo bamncoma ngesibindi sakhe.“Ngiyabonga ukuba sethubeni lokusindisa impilo,” esho ngokuzithoba.
P11	Indaba yafika masinyane enkudleni yesigodi. Induna yathumela kwbizwa umama Sophie.Induna yalalela ngesineke umama Sophie eyilandisa ngokufunda kwakhe ukuhlamba waze waba yinhlambi evelele.“Ngisenyintomazanyana umnane wami wayehlala ngapheseya komfula. Umfula lo wawuyinxenye yempilo yethu. Saihlangana khona sikhe amanzi, sigeze izimpahla sibhukude futhi,” umama Sophie etshela induna.
P12	Induna yakhipha isinqumo sokuklomelisa umama Sophie ngenxa yesenzo sakhe sobuqhawe.Abesifazana ballilizela, aesilisa bashaya ikhwela, izingane nazo zamemeza ngentokozo.Kusukela lolosuku izingane zazithanda ukulandela umama Sophie lapho eya khona.Ubungezwa zicula, “Angesabi lutho, ngigabe ngomama uSophie, iqhawekazi lethu!”

images:

illustrations/pages/1814001399.png
illustrations/pages/1814000299.png
illustrations/pages/1814000399.png
illustrations/pages/1814000499.png
illustrations/pages/1814000599.png
illustrations/pages/1814000699.png
illustrations/pages/1814000799.png
illustrations/pages/1814000899.png
illustrations/pages/1814000999.png
illustrations/pages/1814001099.png
illustrations/pages/1814001199.png
illustrations/pages/1814001299.png

translations:

English (Translation)	Umama uSophie, iqhawekazi lethu	id=38919
isiNdebele (Translation)	Umama uSophie, iqhawekazi lethu	id=38920
Sepedi (Translation)	Umama uSophie, iqhawekazi lethu	id=38922
Sesotho (Translation)	Umama uSophie, iqhawekazi lethu	id=38923
Setswana (Translation)	Umama uSophie, iqhawekazi lethu	id=38924
Siswati (Translation)	Umama uSophie, iqhawekazi lethu	id=38925
Tshivenda (Translation)	Umama uSophie, iqhawekazi lethu	id=38926
Xitsonga (Translation)	Umama uSophie, iqhawekazi lethu	id=38927
