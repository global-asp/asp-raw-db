url:	http://africanstorybook.org/reader.php?id=3121&d=0&a=1
id:	3121
title:	Opi Aria Yi Ni
author:	Doris Maandebo
artist:	Wiehan de Jager
lang:	Lugbarati
level:	First paragraphs
lic:	Creative Commons: Attribution 3.0
thumb:	http://africanstorybook.org/illustrations/covers/3121.png
desc:	The birds want a king

page_text:

P1	Ndra drio,  aria dria tra yi e'yo otuzu. Yi le ndra ovu opi yini be tro tro'ba ada azini anyapa yi le. Aria ngo ma ovu opi ru ni ya?
P2	"Yuku i. Eri okpo ru azini ena opi ru ra." Aria alu ni nga 'yo ra. "Yo,  eri ma dria oku yo,  dika ka 'ba omve 'dini eri ma oduko ni e'u candi ru ambamba."  "Ma ovu di oteto I adusikuni eri ambo azini eri nyo kami le," aria azi etre 'dini. "Yo,  Oteto econi saa ku. Le azitaa si opi aria yi vile ri ma sa indi."
P3	"Ma ega le ma ma ovu opi ru ma i." Pikoki nga yo, eri ni I ma so'bi obiria. "Andri ambamba." "Mi afu ambamba," Emaa nga omvi eri ni. "Ma mile yi ambo ambo aga aria dria yi ra. Le ma ma ovu opi ru ma i." "Yo,  Emaa mi I ku. Aria dria nga tre dri nia. Mi fi mu o'duko ria de etu ni efuria,  o'biti si."
P4	Ka'dinile, Aria 'diyi o'bi e'yo nde ama ti. Aria azi alu ni nga di ondoa azini eji kini,  "Aria eco pi saa pi uru bua ndeni ri ma eca opi ru ni." "Ee,  ee,  aria dria nga e'do otre,  ani yi dria nga di saa uru 'bua lilia'dale."
P5	Amamu 'du o'du alu sazu 'be nyaku dria ezu ndeni ri ma drile si ndri ndri. Yuku 'du o'du iri aga 'be ezu ndeni ri ma drile si ra,  sa iriti emve ri ma drile si andilikandi,  bua uru. Te Roko'du o'du na,  sa kpi,  pa soza kokoru,  kpere etu vu 'dale.
P6	Sa aria azi 'diyi ma drilea 'bua 'dasi ndri ndri ndeni. Aria azi 'diyi ri roko ni eri otre ria,  "Ma uru ndeni,  ma opi ru ma i!"
P7	Te lu eri ma drilea le ru were roko ri o'duko azi gaa ni eri 'yo ria kini,  "cwi,  cwi,  cwi! Ma uru ndeni,  ma opi ru ma i." Aria 'da de Oliakoroa i. Aria gaa ndeni ri i. Ekpa de i Roko ma opile okporu 'da ma rua erini saa ria 'bua!
P8	"Emi eco ni di ma nde dika ku." Roko nga etre de eri di sa ria olia alea 'bua 'dasi. Sa,  sa,  sa kpere erini di eco ria sa ria dika ku. "Ma di uru 'bua aria dria yini ndeni yoo. Ma emi ma opi ni."
P9	Te aria azini gaa ni efu engazu eri ma opilea. "Cwi,  cwi, cwi, cwi! Eri ma i yoo,  ma gaa ndeni ri i. Ma emi ma opi ni ma i." Roko ande de di ambamba,  eco sazu 'da ma drilea dika ku.
P10	Ani Roko e'do di esa vaa vaa ru,  aria te gaa 'di be kiri eri ma opilea. Awoko nya aria azi 'diyi ma ale eri ni onzi onzi. Yi ri Oliakoroa ni te,  lezu eri ma opile 'biko sizu vaa.
P11	Te aria gaa 'di ka mu awoko aria 'dayi ma miletia ri ne 'bo asi i'be mbele fizu ori ma 'bile oku ni ma alea.
P12	"Mi ma mile ambo ambo 'diyi si mi ma te 'bile 'di ma ageyi azini mi ma ebi eri,  ka le efu amve ria," aria azi 'diyi 'yo Emaa ni. Emaa nga di ri 'bile nde ma tilea 'daa.
P13	Te etu ka mu e'do Emaa ma rua vi 'bo,  o'du 'be Emaa ni mbeleko cici. Aria gaa ri ene angu 'bile tia amve,  esu Emaa ni o'du ko,  mbele ru,  "hwi" aria sa te.
P14	Emaa ma dri nza di e'yo aria gaa ri ni apa zu eri dri ra ri si ambamba. Ani kpere andru eri di nyaka nda ini lu ini si. Etu si eri o'duko i,  eri i ozi aria azi 'diyi si ozi ozi.

images:

illustrations/pages/306.png
illustrations/pages/292.png
illustrations/pages/295.png
illustrations/pages/293.png
illustrations/pages/294.png
illustrations/pages/296.png
illustrations/pages/297.png
illustrations/pages/299.png
illustrations/pages/300.png
illustrations/pages/301.png
illustrations/pages/302.png
illustrations/pages/303.png
illustrations/pages/305.png
illustrations/pages/304.png
illustrations/pages/307.png

translations:

Afrikaans (Translation)	Die Koning Van Die Voëls	id=10815
Afrikaans (Translation)	Koning Van Die Voëls	id=20077
Chinyanja (Translation)	Mfumu Ya Mbalame	id=15710
ChiTonga (Translation)	Mwami Wabayuni	id=15709
ChiTonga (Translation)	Mwami Wabayuni	id=18648
CiNyanja (Translation)	Mfumu Yambalame	id=18667
Dhopadhola (Translation)	Kere Pa Winyin	id=15763
English (Original)	King of the Birds	id=920
English (Adaptation)	The Clever Little Bird	id=5397
French (Translation)	Le Roi Des Oiseaux	id=12680
IciBemba (Translation)	Imfumu Yafyuuni	id=18687
isiXhosa (Translation)	Uncede Inkosi Yeentaka	id=17575
isiZulu (Translation)	Inkosi Yezinyoni	id=12645
isiZulu (Adaptation)	Ungcede Inkosi Yezinyoni	id=13601
Kikamba (Translation)	Musumbi Wa Nyunyi	id=3123
Kiswahili (Translation)	Mfalme Wa Ndege	id=3116
Lugwere (Translation)	Kabaka We Nyonyi	id=16552
Lumasaaba (Translation)	Umuyiinga We Binywiinywi	id=3117
Lumasaaba (Translation)	Umuyiinga We Binywiinywi	id=8697
Lunyole (Translation)	Habaha W’Enyuni	id=3119
Maa (Translation)	Olkínkí Le Oó Imotónyi	id=7206
Mampruli (Translation)	Ninsi Natitari	id=20388
Oluwanga (Translation)	Omwami Wa Amayoni	id=3120
Portuguese (Translation)	Rei Das Aves	id=16660
Sepedi (Translation)	Kgoši Ya Dinonyana	id=18160
Sesotho (South Africa) (Translation)	Morena Wa Dinonyana	id=20036
Setswana (Translation)	Kgosi Ya Dinonyane	id=15043
SiLozi (Translation)	Mulena Walinyunywani	id=18730
Tshivenda (Translation)	Khosi Ya Zwiṋoni	id=18183
Xitsonga (Translation)	Hosinkulu Ya Swinyenyana	id=18871
