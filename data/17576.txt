url:	http://africanstorybook.org/reader.php?id=17576&d=0&a=1
id:	17576
title:	Umaguru Uphisa Ngemilenze
author:	Xolisa Guzula
artist:	Wiehan de Jager
lang:	isiXhosa
level:	First paragraphs
lic:	Creative Commons: Attribution 4.0
thumb:	http://africanstorybook.org/illustrations/covers/17576.png
desc:	UMaguru ugqiba ekubeni aphe zonke izilwanyana imilenze ukuze zonwabele ukuhamba njengabantu.

page_text:

P1	Kudala-dala,  izilwanyana zazingenayo imilenze. Zazirhubuluza emhlabeni.
P2	Yayingabantu kuphela ababenemilenze ngoba uMaguru wayebaphe yona.
P3	Ngenye imini uMaguru wagqiba ekubeni aphe zonke izilwanyana imilenze. Wazula ilali yonke ekhwaza ngombhobho. Wayefuna isilwanyana ngasinye sikwazi ukuhamba njengomntu.
P4	Zavuya izilwanyana zakuva ukuba ziza kuphiwa imilenze. Isilwanyana ngasinye sasifuna imilenze ukuze sikwazi ukuhamba nokubaleka. Zacula,  zatshikizisa imisila,  zabhakuzisa neempiko zazo.
P5	Zahlangana izilwanyana zaxoxa ngobunzima bokurhubuluza ngesisu xa zihamba. Umhlaba wawuzikrwempa izisu zazo. Imilenze yayiza kuzinceda ukuba zikwazi ukuma zibone kude,  njengabantu.
P6	Lwathi xa lufika usuku lwemilenze yamahala,  izilwanyana ezininzi zarhubuluza zaya emzini kaMaguru ukuyokwamkela imilenze yazo. Iindlulamithi,  iingonyama,  iindlovu,  imivundla,  iingwenya,  neentaka zema emgceni zilinde ukuphiwa imilenze.
P7	Isilwanyana ngasinye safumana imilenze emine,  zaze zona iintaka zafumana imilenze emibini inye.
P8	Zabonakala zinomahluko izilwanyana ngelixa sele zinemilenze. Ezinye zagida luvuyo. Ezinye zazibhadazela ziphinde ziwe zisenziwa bubunzima bokuhamba ngeenyawo.
P9	Zahamba-hamba elalini zibonisa abantu imilenze yazo. Zonke izilwanyana zathi,  "Soze siphinde sirhubuluze."
P10	Isilwanyana sokugqibela ukufumana imilenze yayinguSongololo. UMaguru wabuza,  "Ukhona olandela emva kwakho?" "Hayi,  ndingowokugqibela," waphendula uSongololo.
P11	UMaguru wacinga,  "Kulungile ke,  xa kungasekho mntu,  ndiza kuyenzani yonke le milenze eshiyekileyo?" UMaguru wanika uSongololo yonke imilenze eshiyekileyo.
P12	USongololo wahamba evuya kakhulu ngoba wayefumene imilenze emininzi. "Ndiza kuhamba ngokukhawuleza ke ngoku kunazo zonke izilwanyana," wacinga njalo.
P13	Mzuzwana nje emkile uSongololo,  kwafika uNyoka emzini kaMaguru. "Maguru,  ndicela undiphe imilenze," wacenga uNyoka.
P14	"Sendiphise ngayo yonke imilenze. Wena ubuphi kanti?" wabuza uMaguru. "Ndiselwe," waphendula uNyoka.
P15	UMaguru wakhangela endlwini yakhe ejonga ukuba yayingekho na eseleyo. Kodwa akazange afumane nomnye.
P16	UMaguru waphuma wathi,  "Ndiyaxolisa Nyoka,  akukho milenze ishiyekileyo." UNyoka warhubuluza wabuyela ekhaya engenayo imilenze. Ukusukela loo mini uNyoka akalali kakhulu. Usoloko elindele usuku apho naye aza kufumana ngalo imilenze.

images:

illustrations/pages/13910.png
illustrations/pages/13904.png
illustrations/pages/13905.png
illustrations/pages/13906.png
illustrations/pages/13907.png
illustrations/pages/13908.png
illustrations/pages/13909.png
illustrations/pages/13910.png
illustrations/pages/13911.png
illustrations/pages/13912.png
illustrations/pages/13913.png
illustrations/pages/13914.png
illustrations/pages/13915.png
illustrations/pages/13916.png
illustrations/pages/13917.png
illustrations/pages/13918.png
illustrations/pages/13919.png

translations:

Afrikaans (Translation)	Maguru Deel Bene Uit	id=20083
Amharic (Translation)	እንስሳቱ እግር ተሰጣቸው	id=21164
ChiTonga (Translation)	Maguru Upa Maulu	id=18649
CiNyanja (Translation)	Maguru Apasa Mendo	id=18668
English (Original)	Maguru Gives Legs	id=14415
English (Adaptation)	Animals Get Legs	id=20884
Hausa (Nigeria) (Translation)	Dabbobi Sun Samu Kafafu	id=21315
IciBemba (Translation)	Maguru Apeela Amoolu	id=18691
isiZulu (Translation)	Umaguru Uphisana Ngemilenze	id=16360
isiZulu (Adaptation)	Umveli Unikela Ngemilenze	id=17461
Kinyarwanda (Translation)	Maguru Atanga Amaguru	id=17467
Kiswahili (Translation)	Maguru Apatiana Miguu	id=14412
Kiswahili (Translation)	Wanyama Wapata Miguu	id=21130
Lunyole (Translation)	Esolo Jifuna Amagulu	id=21035
Lunyole (Translation)	Esolo Jifuna Amagulu	id=21098
Sepedi (Translation)	Maguru O Abela Diphoofolo Maoto	id=19043
Sesotho (South Africa) (Translation)	Maguru O Fana Ka Maoto	id=20037
Setswana (Translation)	Montshiwa O Abelana Ka Maoto	id=14929
SiLozi (Translation)	Maguru Ufa Mautu Ahae	id=18735
Tigrigna (Translation)	ንእንሳት እግሪ ተዋሃቦም	id=21104
Tshivenda (Translation)	Maguru U Ṋekedza Milenzhe	id=18285
Xitsonga (Translation)	Maguru A Phakela Milenge	id=18870
