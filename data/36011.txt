url:	https://africanstorybook.org/reader.php?id=36011&d=0&a=1
id:	36011
title:	Miyambo ya maliro ya ansenga
author:	Zumani Mumba
artist:	
lang:	CiNyanja
level:	First paragraphs
lic:	Creative Commons: Attribution 4.0
thumb:	http://africanstorybook.org/illustrations/covers/36011.png
desc:	Ndi bwino kudziwa za mwambo wa maliro kuti tikhale ndi nzeru za bwino.

page_text:

P1	Anthu akakhala pamodzi amathandizana zinthu zosiyana-siyana zimakhala zithu monga kubwerekana njinga, ngolo ndi zina zotere. Koma ngakhale ndi conco, mabvuto amakhalaponso monga imfa. @Imfa ndi bvuto lokhalo limapangitsa anthu ambiri
P2	Ammudzi kusowa mtendere. Anthu amisinkhu yosiyana-siyana amamwalira ndipo, ndipo izi zikacitika, anthu ammudzi  amakhudzidwa mosiyana. Ziri conco cifukwa pena kuma kumakhala kukhudzidwa cabe cifukwa amudziwa muthu omwalirayo, pomwe ena
P3	Ncigukwa cakuti omwalirayo  ndi wa cibale. Koma ngakhale ziri tero anthu mudzi wonse amakhala acisoni.@Pokhala imfa ndi bvuto lalikulu, panaikidwa miyambo yake yomwe iyenera kutsatiridwa. Mwambo woyamba kumakhala kuoka zitsamba mnjira
P4	Posonyeza kuti mmudzi muli maliro. Ndipo anthu onse oyenda mnjira ayenera kusonyeza ulemu monga kutsika njinga ngati afika pamalopo. Ndipo anthu oika zitsamba ochedwa anungwe amamulipiritsa munthu ngati waswa lamulo limeneri.
P5	Kunyumba nakonso kulimwambo wakuti, azimai onse amakhala pafupi ndi nyumba ya maliro pomwe ena amakhala mkati pafupi ndi anyamalira. Azibambo naonso amakhala ndi malo awo koma pafupi ndi nyumba ya maliro. Azimai kapena azibambo sabvomerezeka
P6	Kukhala pa mipando. Ngati pali wasemphana ndi zimenezi amapatsidwa mlandu ndi kulipira ndalama ya ndapusa. Kubvala cisote nakonso kuletsedwa. Azibambo ndiwo amapanga bokosi kuti mtembo ugonemo. Anthu opanga bokosi amacita kusankha ndipo alipiridwa
P7	Azibambo kubanja lofedwa amagula nsalu ya mtembo. Ndipo ikafika nthawi anungwe amauza anthu kukhala pamodzi kuti ayambe kayendrtsedwe ka maliro. Ndipo bokosi likanyamulidwa anyamalira amalira kwambiri. Mankhoswe amaonetsetsa kuti pali sopo
P8	Wosambira kumanja. Ndipo izi zikatha, anungwe amakamba za mbiri ya omwalirayo, iwo amafotokoza zaka, dzina ndi banja imene wasiya kubwalo kuno kuthauza ana ake. Komanso matenda abweretsa imfa .
P9	Ndipo mmodzi mwa anungwe amatumizidwa kumanda kukaona ngati anthu atsiriza kukumba manda. Ngati yankho ndi inde, ulendo wa kumanda uyambika koma ngati ndi ai, apo amayembekeza mpaka manda athe kukumba.
P10	Pofika maliro kumanda, anthu onse amakhala oyimirira kusonyeza cisoni. Mtembo ukafika mdzenje anthu onse amakhala pansi ndipo anyamalira amapemphedwa kukhala cete. Ndipo anungwe amafotokoza cimodzi-modzi mbiri ya omwalira.
P11	Ndipo amayamba kufocera dzenje, anyamalira pamenepo amayamba kuliranso. Zikatha izi amabwereranso kumudzi. Anthu onse akafika kumudzi amapatsidwa cakudya maka maka anthu ocokera kutali.
P12	Azimai  ammudzi amagona kunyumba ya maliro  mpaka masiku awiri. Azimai amatsira nyumba munali mtembo ndipo akatero amacoka ndi kukhala ndi kugona kumanyumba kwawo apo mwambo wa maliro watha.

images:

illustrations/pages/76021901.png

translations:

