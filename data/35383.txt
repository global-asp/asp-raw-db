url:	https://africanstorybook.org/reader.php?id=35383&d=0&a=1
id:	35383
title:	Juma anasema vaa barakoa!
author:	African Storybook
artist:	Nathi  Ngubane
lang:	Kiswahili
level:	Longer paragraphs
lic:	Creative Commons: Attribution 4.0
thumb:	http://africanstorybook.org/illustrations/covers/35383.png
desc:	Juma ana umri wa miaka kumi. Jamii yake imeathiriwa na virusi vya korona. Zena

page_text:

P1	Kwa ajili ya watoto katika kila nchi ya Afrika
P2	Siku moja, dada yangu Zena alikuwa na wazo hili.@@"Nitatengeza barakoa kwa kila asiyekuwa nayo kwenye jamii!" alisema. @@"Hilo ni wazo zuri! Wacha tuwaambie Mama na Baba watakaporudi nyumbani!" nilijibu.
P3	Mama na Baba waliporudi nyumbani, tuliwaambia kuhusu wazo la Zena.@@"Hilo ni wazo zuri mwanangu!" Baba alisema, na  Mama akakubali. @@"Nitawauliza washiriki wa kanisa letu watupe vitambara vikusaidie kutengeneza barakoa. Hebu tumwulize Bibi asaidie pia."
P4	Siku iliyofuata wanawake wa kanisa walituletea vitambara vya rangi nyingi na mpira nyumbani kwetu. @@Zena alimuachia Bibi mfuko wa vitambara nje ya mlango wake pamoja na barua ya kumuomba amsaidie.
P5	Zena alianza kushona barakoa, mimi na Ndolo tukamtazama. @@Zena ni hodari sana kwa kushona. Alishona barakoa nyingi. @@Mimi na Ndolo tulihesabu barakoa, 1, 2, 3, 4, 5 halafu 20, 30, 40, 50, halafu,100!
P6	Zena na Bibi walishonea jamii barakoa nyingi! @@Tuliwasaidia!@@Mama na baba walikuwa wenye fahari.
P7	Siku iliyofuata, Baba na Mama hawakuenda kazini. Waliamua kugawanya barakoa nzuri za Zena na Bibi kwa wale ambao hawakuwa na barakoa. @@Zena alibeba sanitaiza ya Mama na kuwanyunyuzia watu. "Kumbuka kuosha barakoa yako kila siku," Mama alisema.
P8	Sasa Zena anapoenda kuchota maji, kila mtu amevaa barakoa. @@Kila mmoja anaonekana yuko salama.
P9	Baadaye, Mama aliuliza, "Wanangu, tunafanya nini baada ya kugusa kitu chochote?"@@"Tunaosha mikono yetu kwa maji na sabuni!" Ndolo alisema. "Au tunatumia sanitaiza," niliongeza. @@Mama alitabasamu, "Na tunavaa nini tukienda nje?" Sote tulipiga kilele, "Barakoa zetu!"
P10	1. Osha mikono yako kwa maji.@2. Tumia sabuni kuosha mikono yako.@3. Osha kwa sekunde 20 au polepole hesabu kutoka 1 hadi 20.@4. Suuza mikono yako kwa maji.@5. Kausha mikono yako kwa taulo au tishu safi.@6. Sasa mikono yako ni safi!

images:

illustrations/pages/93740476.png
illustrations/pages/93740539.png
illustrations/pages/93740468.png
illustrations/pages/93740469.png
illustrations/pages/93740470.png
illustrations/pages/93740471.png
illustrations/pages/93740472.png
illustrations/pages/93740473.png
illustrations/pages/93740474.png
illustrations/pages/93740479.png
illustrations/pages/93740537.png
illustrations/pages/93740538.png

translations:

English (Adaptation)	Duma says wear a mask!	id=35267
English (Adaptation)	Fatima says wear a mask!	id=36114
isiXhosa (Adaptation)	UDuma uthi nxiba imaski!	id=35378
Otuho (Translation)	Ojio Ohûrrak iyyafak emuhi-hômôm!	id=35485
