url:	http://africanstorybook.org/reader.php?id=3113&d=0&a=1
id:	3113
title:	Kayánga Ó Emókór Enyé
author:	Leonard Kotikash
artist:	Catherine Groenewald
lang:	Maa
level:	Longer paragraphs
lic:	Creative Commons: Attribution 4.0
thumb:	http://africanstorybook.org/illustrations/covers/3113.png
desc:	Kélimu éná átiní Kayánga

page_text:

P1	Nétií apá te emúrúa é Nárok,  olpáyian ó enkitók enyé ó entíto enyé najî Kayánga. Óre áâ enoó larín tómôn Kayang'a,  némuoyu menyé,  néye. Óre peê elusóo ilarín áare néye siî nínye ng'otonyé. Náa kéjo iltung'aná kumók ké enkeéya ó olmóruo lenyé náawá.
P2	Néíng'uarí Kayánga áâ okishí intóiwúó. Néítubúlu entásât mórúo nájî Rosa. Káke éímóruo nínye naléng,  néata elíyio ó osiná sápuk.
P3	Óre nabô olóng,  nélo Káyanga abaikí inkuráren oô intóiwúó enyéna ainosakí osiná oáta. Óre peê ebayá ínê,  néírragie olbéné onapíta aishír éjô: Pápá,  kóreê iyíé? Yíéyio,  kóreê iyíé? Kítúng'úáitie matáa okishí? Kóreê intáí?
P4	Néíshir Káyanga te erishatá náado te osína kítok. Óre peê egirá,  némanikí emókór sídáí olêng te erishatá óo inkuráren e ménye ó enê ng'ótónyé.
P5	Néíng'asia Káyanga. Néning oltóíló oing'úaa emókór. Náa oltóíló lé enkíléjíléj. Néjo ilô toiló:.
P6	Nédumu Káyanga ínâ mókór. Óre nabô kátá,  néning enkíléjíléj sápuk. Néíteru aníng énaa kébóítare intóiwúó enyéna. Óre ebaikí ínâ kátá,  néaku kénap Káyanga ínâ mókór pookí wúéjî nélô. Néramát,  néaku kéel te ilatá. Óre peê éírúrâ néírragie te embatá énye. Óre peê élô olkejú,  nénap peê éríshíe bátísho pookí.
P7	Óre nabô olóng nélo olkejú aokú enkáré. Néjo áírrúgó,  néídeketári,  nébatata. Nényok ajó ásárú emókór enyé peê mésúlári. Káke étóóshó osoít ínâ mókór nébel kát uní. Négila Kayánga táu naléng.
P8	Néísinánuo Káyanga olêng. Néírrúgo akíti adumú imbelát é ínâ mókór enyé. Néíbung te oo ínkáik,  nérany ajó:.
P9	Óre peê eshumúnye Káyanga,  néning oltóíló leíjo ólê ng'ótónyé éjô: Enkéráí âng! Túdumú imbelát naátung'uayiokí! Tádoikí enkáré inapíta! Tóokunyé enkáré,  nísúje inkéjék inóno. Nínturúkuny! Néas Káyanga énaa enatiákakí. Néjo ábólú inkonyék,  nédol ajó enyaáka emokór énye arubá,  nélulung'áyu énaa apáke. Néíteléíki olgoó lenyé,  néning enkíléjíléj kitók olêng. Néshipa naléng.
P10	Nénap Káyanga ínâ mókór pookí wúéjî nélô. Óre peê eím enetíi iltung'aná,  néíkilíkuana iltung'aná áajo,  "káji doí étíú ená mokór naáíjo kéítu áíkátá kídôl áí nanyaányukie"? Óre peê engorikí Kayánga áí tókî,  néítodôl iltúng'áná ínâ mókór. Néíshori pookí tókî nayíéú.
P11	Óre te enkíshui é Kayánga,  néponu imáyianat kumók éímû ínâ mókór.

images:

illustrations/pages/1381.png
illustrations/pages/1382.png
illustrations/pages/1813.png
illustrations/pages/1383.png
illustrations/pages/1384.png
illustrations/pages/1814.png
illustrations/pages/1385.png
illustrations/pages/1386.png
illustrations/pages/1387.png
illustrations/pages/1381.png
illustrations/pages/1388.png
illustrations/pages/1811.png

translations:

Afrikaans (Translation)	Khayanga en Haar Spesiale Pot	id=11515
Ekegusii (Translation)	Omogano O’Khayanga Nekerandi Kiaye	id=3115
English (Original)	Khayanga and Her Gourd	id=2107
French (Translation)	La Gourde De Khayanga	id=9957
Fulfulde (Translation)	Kayannga E Jollooru Muuɗum	id=10009
Hausa (Translation)	Kayanga Da Gyanɗama	id=9992
Kanuri (Translation)	Fanda-a Budanju-A	id=10035
Kikamba (Translation)	Ngewa Ya Kayanga Na Kĩkuu Kyake	id=2395
Kiswahili (Translation)	Khayanga Na Kibuyu Chake	id=7280
Luganda (Translation)	Nanziri N’Endeku	id=2457
Lugbarati (Translation)	Adiko Kayia Pini ‘Ima Zukulu Be Ri	id=2461
Lunyole (Translation)	Namudira N’Ehita	id=2458
Ng’aturkana (Translation)	Khayanga Ka Etwo Keng	id=2459
Oluwanga (Translation)	Wamachina  Nakhamuka Khe	id=2460
Sepedi (Translation)	Kgayanga Le Nkgo	id=7847
Sepedi (Translation)	Khayanga Le Nkgo Ya Gagwe	id=7863
Setswana (Translation)	Moipone Le Sego Sa Gagwe	id=6519
Zarma (Translation)	Kayanga Nda Nga Zolla	id=10100
