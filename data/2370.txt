url:	http://africanstorybook.org/reader.php?id=2370&d=0&a=1
id:	2370
title:	Amaremwa Ka Kukhu
author:	Catherine Were
artist:	Catherine Groenewald
lang:	Oluwanga
level:	Longer paragraphs
lic:	Creative Commons: Attribution 4.0
thumb:	http://africanstorybook.org/illustrations/covers/2370.png
desc:	Omukhana omutiti yenya okhumanya nga alenjera kukhu waye nakasia amaremwa amengu. Owa kukhu waye yenjekhanga amaremwa na amefiswi khu omwitsukhulu waye

page_text:

P1	Eshilundu shia kukhu shiali shietsulamo amabere,  obule,  nende emioko. Amaremwa niko akalimo amalayi muno okhushira fiosi,  okhuba niko akayachesa buli eshise mu mwaka.   Kukhu yali nende abetsukhulu abaanji. Ne esie nali nemanyira mbu esie niye wayachama okhushira. Kukhu yambooleranga amefiswi matitititi. Nabutswa eliamefiswi elala lialiwo shiamboolera tawe- wayenjekhanga amaremwa.
P2	Inyanga ndala ndalola eshimwero eshikhoongo nishibakalwe khu mubasu. Olwa ndamureeba mbu shiali shia shiina,  likalusio liandanyoola liali mbu,  "Neshimwero shianje shiobufumu."   Ambi nende eshimwero esho,  kaliwo amaru kamaremwa kayakalukhasinjia buli eshise. Ndanza okhupaara. "Amaru nakashiina kukhu?" Nemureeba. Likalusio liandanyoola liali mbu,  "Namaru kobufumu bwanje."
P3	Kali okokhuchamisia okhulola kukhu,  amaremwa,  amaru nende eshimwero. Kukhu yamala yarume okhutsia wa mama wanje. "Kukhu bayie ndekha endolekho nga okasia " Ne shiyaulira akanje tawe. "Lekha okhunyasia,  omwana ewe. Khola ngo obolirwa," nakhaya sa. Ndarekukha tsimbiro.
P4	Olwa ndakalukha,  kukhu yali niyekhale elwanyi ne eshimwelo nomba amaremwa shikaliwo tawe. Kukhu,  eshimwero shili yena,  nako amaremwa koosi kale,  khandine likalusio liandanyoola liali busa,  "Fiosi fili wobufumu bwanje buli." Kali kokhusinyisia muno!
P5	Tsinyanga tsibiri nitsiwere,  kukhu yaruma okhumwendera omutunga kwe mushikoro shie shiokhukona. Olwa ndekula omuliango endi,  ndabukaanirwa nende omuya kwa maremwa kenga. Mushikoro omo,  shialimo eshimwero shia kukhu shiobufumu,  nishifunikhwe obulayi nende lirungeti likofu. Ndafunula lirungeti,  nesitia amolu khushimwero,  nembunyirisia omuya oko.
P6	Omwoyo kwa kukhu kwarengusia olwa yayiba,  "Okholanga shiina? Nderera bwangu ilabushi."   Ndayuka bwangu nende ilabushi ye. "Omwenya mwenyanga shiina?" Niyandeba. Lirebo lie ero lianzitsulisia mbu,  embere neshimwenyanga khulwo khunyoola amefiswi kobufumu bwe.
P7	Inyanga yalondakho,  olwa kukhu yetsa okhuchendera mama,  ndeyula munzu we okhukhaba amaremwa khandi. Ndanyoola eshisia shilala eshia mengu muno. Ndabwasula kho elala nefisa mungubo yanje. Nindakhakalusiakho lirungeti,  ndabootokhana inyuma weinzu nelilia bwangu bwangu. Liali linulu okhushirakho elindi liosi lia ndaliakho.
P8	Nibushiere,  kukhu niyayanga eliani mundalo,  ndekhwesa ninjira munzu ne ninenjera mushimwero. Nendola nikali ambi okhwenga kosi. Ndakhaywa okhwifwira,  nekhwesakho eshisia shiamaremwa kane. Khulwo okhuyuyukhana khwa ndali nakhwo,  ndebirira okhufunikhawo eshimwero.   Ndaulila kukhu nakholola alwanyi olwa ndali ninjenderanga tsinzala okhurula elwanyi. Ndafisa amaremwa mungubo yanje ne nemuburakho bwangu.
P9	Inyanga yalondakho yali ye eshiiro. Kukhu yabukha itsuli. Yairanga amaremwa ne emioko okhukusia khu shiiro. Shindamucheniya bwangu nyangeyo tawe. Alali shindeefwira khu fise efirambi tawe.
P10	Angolobe,  lwandalangwa nende mama,  papa nende kukhu,  ndamanya sa eshichira. Nga ndatsia okhukona eshiro esho,  ndetsuba mbu shindakhebekho khandi tawe,  okhurula khu kukhu,  kata abebusi,  nomba omundu yesi yesi.

images:

illustrations/pages/1360.png
illustrations/pages/1361.png
illustrations/pages/1360.png
illustrations/pages/1362.png
illustrations/pages/1363.png
illustrations/pages/1364.png
illustrations/pages/1366.png
illustrations/pages/1368.png
illustrations/pages/1369.png
illustrations/pages/1370.png
illustrations/pages/1371.png

translations:

Ekegusii (Translation)	Amatoke A’Baba	id=2371
English (Original)	Grandma's Bananas	id=2094
French (Translation)	Les Bananes De Grand-Mère	id=9956
Fulfulde (Translation)	Bananaaje Maamiyo Debbo	id=10008
Hausa (Niger) (Translation)	Ayabar Kaka	id=9974
Kanuri (Translation)	Ayawa Kakaye	id=10034
Kikamba (Translation)	Maiũ Ma Sũsũ	id=2367
Kiswahili (Translation)	Ndizi Za Bibi	id=15942
Lugbarati (Translation)	Dede Ma A’Bua	id=2368
Lugbarati (Official) (Translation)	Dede Vile A’Bua Ri	id=8749
Lumasaaba (Translation)	Kamarofu Ka Kuukhu	id=3095
Maa (Translation)	Ilmaisurîn Le Kokoô	id=2742
Zarma (Translation)	Ay Kaayi Banaaney	id=10099
