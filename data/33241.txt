url:	https://africanstorybook.org/reader.php?id=33241&d=0&a=1
id:	33241
title:	Musamariya Ooreera Murima
author:	Little Zebra Books
artist:	Tamsin  Hinrichsen
lang:	Emakhuwa
level:	Longer paragraphs
lic:	Creative Commons: Attribution 4.0
thumb:	http://africanstorybook.org/illustrations/covers/33241.png
desc:	A parábola do bom samaritano

page_text:

P1	Luka 10:25-37@@Mwiixuttihi mmosa a Ikano aahimukoha Yesu iiraka: "Kimphavela ekumi ehinimala yeeyo Muluku onivahaawe."@@Yesu aahimukoha wiira: "Ikano sinihimya exeeni?"
P2	Mulopwana owo aahaakhula wiira: "Mumphenteke Muluku ni murima anyu wootheene. Mumphenteke mukhwiinyu ntoko siniiphentaanyu."
P3	Yesu aahikupali.@@Nto mulopwana owo aahimukoha Yesu wiira: "Mukhwaaka taani?" Okhala wiira owo aanihimya wiira tooreera murima.@@Vano Yesu aahimwiixuttiha omwaalikelelaka nlikanyiho nla:
P4	Mulopwana mmosa aakhuma oYerusalemu orowaka oYeriko, nto aahaaphwanya alavilavi mphironi, awo yaahinvara mulopwana owo, yaahimmana, yaahinvulaliha ni yaahimwaakha itthu sawe. Owo aahimora onahala vakhaani okhwa, alavilavi awo yaahitthyawasa.
P5	Vano aahivira vaavo namukuttho mmosa. Owo aahimoona khuheemela.
P6	Nave‑tho aahivira muLevi, ni owo‑tho khuheemela.
P7	Aahivira vaavo‑tho muSamariya, muSamariya owo aari mmalapo. Owo aahimphwanya mulopwana owo ovulalihiwe‑ene vanci‑ene. Owo aahimoonela othunku, khweemela.
P8	Aahivolowa mmurupani mwawe, aahikumiha murette khomuloola makhwatta awe. Aahimukuxa khunweliha vapuuruni vawe. Musamariya owo aahimurowana nipuro na alettho.
P9	Owo aahivekela opuro wiira omuhiye weiwo, Owo aahimuliva mwaneene opuro owo. Musamariya aahihimya wiira: "Sinrowaanyu orumeela onvikana musurukhu ola, kinimoolivani kaahokolowaka."
P10	Yesu aahimukoha wiira: "Mwa atthu awo araru, aari mukhwaawe mulopwana owo aavulalihiwe, tuuvixa?"@@Mwiixuttihi a Ikano aahaakhula wiira: "Ti yoole aamoonenle othunku, eemela, orapiha makhwatta awe. Yoole aakokhonre omuhela murette."@@Yesu aahimuhimeerya wiira: "Muhaakhula oratta‑ene. Muroweke mwawiireleke siiso akhwiinyu. Ntoko siinrye‑awe Musamaria."

images:

illustrations/pages/27518.png
illustrations/pages/27459.png
illustrations/pages/27458.png
illustrations/pages/27518.png
illustrations/pages/27462.png
illustrations/pages/27463.png
illustrations/pages/27464.png
illustrations/pages/27465.png
illustrations/pages/27466.png
illustrations/pages/27467.png
illustrations/pages/27468.png

translations:

Cinyungwe (Translation)	Mwandzangu Mbani?	id=33239
Elomwe (Translation)	Musamariya a Ikharari	id=33240
English (Original)	Who Is My Neighbour?	id=16284
Imeetto (Translation)	Nkhunanaka Tipani?	id=33242
Lulamoogi (Translation)	Omulirwana ghange niiye ani?	id=31933
Olunyaneka (Translation)	Ou Twelikalela Nae Popepi Olye?	id=31870
Portuguese (Translation)	Quem É o Meu Próximo?	id=33238
