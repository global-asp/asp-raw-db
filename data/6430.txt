url:	http://africanstorybook.org/reader.php?id=6430&d=0&a=1
id:	6430
title:	Namukhaywa
author:	Matthews M Wanga
artist:	Wiehan de Jager
lang:	Oluwanga
level:	Longer paragraphs
lic:	Creative Commons: Attribution 3.0
thumb:	http://africanstorybook.org/illustrations/covers/6430.png
desc:	Story of a man whose wife bore him girls only threatens that if she gave birth to another girl he would kill her but would throw a party for her if she bore him a son. The wife goes to the mid-wife and gives birth to twin. Find out what she did next.

page_text:

P1	Khale muno mushikwenyi shie Elunyiko,  yalikho omusatsa walangwa Ndong'a,  nende omukhasi we walangwa Namukhaywa. Lano,  Namukhaywa shiyebulakho omwana weshisiani ta,  abula abakhana basasaba.
P2	Omwami Ndong'a yamusioma mbu,  "Lero luno niwibula omwana omukhana,  ndalamwira." "Ne niwibula omwana omusiani,  ndalakhukasiria lisabo likhongo po!"
P3	Inyangaye yokhwibula yola. Namukhaywa yatsia wo omwibusia.
P4	Namukhaywa yebula amakhwana; omusiani mbu Mukhwana,  omukhana mbu Mulongo. Yaberera okhulola Mulongo ne nasangalira Mukhwana.
P5	Namukhaywa yaleshera omwibusia Mulongo,  ne nakalukha ingowe nende Mukhwana.
P6	Ngala Namukhaywa yola ingowe,  omusatsawe,  Ndong'a,  yasangala okhulola omwana omusiani.
P7	Mukhwana yachoa neyaba omusiani omulai po. Ne Mulongo naye yachoa neyaba omukhana omalayi po.
P8	Nyanga indi Mukhwana nali omukhongo,  yatsia okhwaya tsing'ombe. Ne nalolayo omukhana welikondo lilayi. Namuserera mbu amuteshie.
P9	Mulongo yembera Mukhwana olwimbo luno: Mukhwana x2 Mukhwana wefwe,  Mukhwana. So yakhupa omunwa,  Mukhwana Nebebula omukhana,  Mukhwana. Barulaka khulwanda,  Mukhwana. Nebebula omusiani,  Mukhwana Barera mungo muno,  Mukhwana. Iyeyi yakwa,  Mukhwana. Iyindi yakwa,  Mukhwana.
P10	Mukhwana yatema abole ne,  Mulongo yamwimbiranga sa olwimbo olo. Mukhwana yetsa nabolera mama we Namukhaywa,  akayali nabukanane nako.
P11	Eliokhuuchisia,  mama we yamuboolera,  "Oyo ne omwana wenywe. Mwebulwa naye likhwana."
P12	Mukhwana yabolera samwana akali kekholeshe kosi. Ndong'a yamala arebe Namukhaywa,  ne Namukhaywa niyeyama. Bakasia nebatsia nebenda Mulongo niyetsa mungo.
P13	Lo Mulongo yola ingo,  samwanawe ne bandu bosi bera imbusi,  nebang'ona Mulongo nende abaana bao.
P14	Olunyuma Mulongo yateshibwa nende omwana wo omwami weshialo esho. Neyarerera litala liabo emiandu eminji nende uluyali.

images:

illustrations/pages/5807.png
illustrations/pages/5806.png
illustrations/pages/5807.png
illustrations/pages/5808.png
illustrations/pages/5809.png
illustrations/pages/5810.png
illustrations/pages/5812.png
illustrations/pages/5813.png
illustrations/pages/5814.png
illustrations/pages/5815.png
illustrations/pages/5817.png
illustrations/pages/5818.png
illustrations/pages/5820.png
illustrations/pages/5822.png
illustrations/pages/5824.png

translations:

English (Translation)	Namukhaywa	id=11274
English (Adaptation)	Namukhaywa (Song In English)	id=18383
