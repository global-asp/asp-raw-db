url:	https://africanstorybook.org/reader.php?id=33475&d=0&a=1
id:	33475
title:	Epuro lya Kazira
author:	Kapanga  Hesron
artist:	Rob Owen
lang:	Rukwangali
level:	Longer paragraphs
lic:	Creative Commons: Attribution 4.0
thumb:	http://africanstorybook.org/illustrations/covers/33475.png
desc:	Kazira ngava mukorangeda vakurona vendi apure mapuro. Kupura mapuro kwamu twaredesere aka dive nonzira doku kuhwa yiruganeso ntani no mulyo gokulikuhwa komawoko komeho zokulya.

page_text:

P1	Kazira kwahere kupura mapura. Nkareso zangesi kwazigwene kovakurona vendi. Awo ngava musansekere asi, "Nsene kapi okupura mapuro paapa ove simpe omunona, ngokakura ngomuntu gapira sinka."
P2	Ezuva limwe Kariza kwapulire murongi gwendi, "Morwa sinke ava tutanterere vakurona vetu tulikuhwe komawoko komeho zokulya, nampili nsene mawoko getu kunakumoneka asi ganazere?"@@Varongwa vakwayo vahere epuro lyendi. Nawo kapi vahere kuvatantera valikuhwe komawoko.
P3	Murongi talimburura asi, "Olyo epuro lyewa, Kariza. Nampili mawoko getu kuna kumoneka asi ganazere, simpe kuvhura gakare nono kime."@@Tatamununa mo momunene, "Nokime kureta mauvera. Udigu kumona nokime nomeho, twahepa kuruganesa yininke yapeke yononkondo yipo tuvhure kumona nokime."
P4	Murongi takagusa Microscope/ekende lyokutaresa yininke yoyinunu mosikopa. "Microscope/ekende lyangesi kuliruganesa omone yininke yoyinunu eyi nodira kumona nomeho.@@Murongi makura tagusa sitji gona azage mewoko lya Kazira makura tasi gogo sitji posininke asikara konhi zekende/microscope.
P5	Makura murongi tatura oso simbapira koMicroscope, varongwa yiyo vamwene eyi mokutarera.@@Nampili momu gamonekere Mawoko gaKariza asi kapi gana nyata, nye mawoko gendi gakere nonokime.
P6	"Nokime kudigwana nakunye oku atukara, koyininke eyi atukwata monkondwarongero, mevango lyokudanene vanona ndi membo. Edi nokime ado kuvhura dika tuverese unene," yimo gava rondwere murongi.
P7	Murongi tatwikire asi, "Mokudipaga  po nokime, twahepa kuka kuhwa mawoko getu nomema gokuzera ntani nomfewa, unene po komeho zokulya. Ntani nsene kwa kuvera, twahepa kukuhwa mawoko getu yipo tudire kuhanesa nokime."
P8	Apa gaya sikire kembo Kariza kwaya gwene Otate vendi kuna kuhonga siruganeso sosiwa. "Yinke munakurugana?" age tapura.@@Esi kusitumbura asi 'kandagirukarabe' (torondopo makura okuhwe)," yimo vamulimbwilire. Kusiruganesa okuhwe mawoko goge pokumana kuruganesa kayuma/kasiyise, ndi komeho zokulya."
P9	Eyi kwa tetwire Kariza makura age ntaninki asi, "Oho! Murongi gwetu ana tutantere kuhamena esi siruganeso, mara sinzi setu kapi twadiva asi ngapi ava siruganesa. Ngapi omu asirugana?"@@Otate vendi tavazoro, tavamuninki asi, "Heda pepi nikulikide omu asi rugana munange."
P10	"Pomuhowo, tolyata opo positji sina rara pevhu," tava mutantere oguhwe.
P11	"Makura oso simbangu so mema tasi zenduka yipo mema gatjikire komawoko goge. Diworoka kulikuhwa nomfewa," tava mutanterere Kariza.
P12	Kariza kwahefe makura uyunga asi, "Ngapi omu nani yidiva nayinye eyi nsene kapi ani pura mapuro? Wusili ava tanta asi mapuro kukupa nondunge/magano."

images:

illustrations/pages/25965.png
illustrations/pages/25964.png
illustrations/pages/25965.png
illustrations/pages/25966.png
illustrations/pages/25967.png
illustrations/pages/25968.png
illustrations/pages/25969.png
illustrations/pages/25970.png
illustrations/pages/25971.png
illustrations/pages/25972.png
illustrations/pages/25973.png
illustrations/pages/25974.png
illustrations/pages/25975.png

translations:

English (Translation)	Kariza's questions	id=22197
Khoekhoegowab (Translation)	Kariza's dîdi	id=33530
Kinyarwanda (Original)	Kariza akunda kubaza	id=22196
Kiswahili (Translation)	Maswali aliyouliza Kariza	id=22582
Oshikwanyama (Translation)	Omapulo aKariza	id=33469
Oshindonga (Translation)	Omapulo gaKariza	id=33471
Otjiherero (Translation)	Omapuriro ja Kariza	id=33467
Sepedi (Translation)	Dipotšišo tša Kariza	id=33461
Sesotho (South Africa) (Translation)	Dipotso tsa Karabo	id=33372
Siswati (Translation)	Imibuto yaKariza	id=33400
