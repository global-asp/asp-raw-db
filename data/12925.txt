url:	http://africanstorybook.org/reader.php?id=12925&d=0&a=1
id:	12925
title:	Ah! Mpira!
author:	Stella Kihweo
artist:	Onesmus Kakungi
lang:	Kiswahili
level:	First sentences
lic:	Creative Commons: Attribution 4.0
thumb:	http://africanstorybook.org/illustrations/covers/12925.png
desc:	Mvulana mdogo alitumwa dukani na bibiye kununua vitu vichache.  Anaambatana na rafikiye na kucheza mpira.  Je

page_text:

P1	Mimi ninapenda kucheza na rafiki yangu Chuma.
P2	Mimi na Chuma tunapendana sana. Tukitumwa,  tunaenda pamoja.
P3	Siku moja nilitumwa na bibi dukani nikanunue chumvi na mafuta. Nilienda na Chuma.
P4	Tukiwa njiani,  tuliwaona watoto wenzetu wakicheza mpira wa miguu.
P5	Mimi nilitamani sana kucheza mpira huo. Nilisema,  "Ah! Mpira!"
P6	Nilimwambia Chuma,  "Twende tuwaombe kucheza nao mpira. Mimi hupenda mpira wa miguu."
P7	Chuma alinijibu,  "Twende kwanza dukani,  halafu turudi kucheza."
P8	Lakini nilimwambia Chuma,  "Tucheze kwanza wewe! Tukienda nyumbani bibi hataturuhusu."
P9	Tulikubaliwa na wenzetu tukacheza mpira. Nilikuwa golikipa.
P10	Nilijitahidi kudaka mpira. Wenzangu hawakuweza kufunga goli hata moja.
P11	Uwanja tuliochezea ulikuwa na mchanga mwingi. Magoli yake yalikuwa mawe makubwa.
P12	Baada ya mchezo,  tuliondoka kwenda dukani,  lakini hatukuwa na pesa. Nilianza kulia. Chuma alinikemea,  "Acha kulia. Ni wewe ulitaka tucheze kabla ya kwenda dukani."
P13	Tulirudi nyumbani bila chumvi wala mafuta. Tulikuwa tumechafuka kweli kweli.
P14	Tulimkuta bibi amekasirika mno. Alituuliza,  "Mmekuwa wapi muda huu wote?"
P15	Alipogundua kuwa tulipoteza hela,  alisema,  "Nawasamehe leo,  lakini,  msirudie tena kucheza bila ruhusa."
P16	Tulienda haraka kuwalisha kuku na bata. Baadaye,  tulioga na kuwa wasafi.

images:

illustrations/pages/12881.png
illustrations/pages/12871.png
illustrations/pages/12872.png
illustrations/pages/12873.png
illustrations/pages/12874.png
illustrations/pages/12876.png
illustrations/pages/12877.png
illustrations/pages/12878.png
illustrations/pages/12879.png
illustrations/pages/12880.png
illustrations/pages/12881.png
illustrations/pages/12882.png
illustrations/pages/12883.png
illustrations/pages/12884.png
illustrations/pages/12885.png
illustrations/pages/12886.png
illustrations/pages/12887.png

translations:

English (Translation)	Ah! Football!	id=12926
Hausa (Nigeria) (Translation)	Ah! Kwallon Kafa	id=20863
Ngâ€™aturkana (Translation)	Woe! Epira!	id=13212
