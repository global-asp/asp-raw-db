url:	https://africanstorybook.org/reader.php?id=36207&d=0&a=1
id:	36207
title:	Maporomoko ya Maji ya Nyahururu
author:	Njeri Wachira
artist:	
lang:	Kiswahili
level:	First paragraphs
lic:	Creative Commons: Attribution 4.0
thumb:	http://africanstorybook.org/illustrations/covers/36207.png
desc:	Mvulana mmoja na familia yake wameenda kuona maporomoko ya maji yalioko Nyahururu nchini Kenya. Anasimulia alichofanya na alichoona katika ziara yake.

page_text:

P1	Familia yangu iliamua kuona Maporomoko ya Maji ya Nyahururu ambayo ni maarufu. @@Yanapatikana kwenye Mto Ewaso Nyiro karibu na mji wa Nyahururu.
P2	Kutoka Nairobi hadi Nyahururu ni kilomita 192.4.@@Tulitumia muda wa masaa manne kusafiri kwa gari.
P3	Maji haya yanaporomoka mita 72.
P4	Wakati mwingine, unaweza kuona rangi za upinde karibu na Mapromoko: nyekundu, rangi ya chungwa, manjano, kijani, samawati, nili na zambarau.
P5	Tuliweza kwenda hadi chini ya Maporomoko.@@Ilitubidi tujihadhari kwani kuna mvuke unaolowesha mawe na kuyafanya yateleze.
P6	Wakati wa kuteremka tuliweza kuwaona wanyama na wadudu tofauti. @@Tuliwaona nyani na kinyonga.
P7	Kuna miamba, miti mikubwa na mimea ya aina tofauti. @@Nilifurahia sana kupanda juu ya miamba niliyoiona.
P8	Ukifika chini ya Maporomoko, utaona maji yakipiga miamba. @@Ni pahali pa kupendeza.@@Tulipiga picha maridadi. Lakini, tahadhari ni lazima.
P9	Baada ya kushuka na kupanda, tulipata pahali palipozungushwa vyuma vya kuweka usalama. @@Tulipigwa picha zaidi na kujiburudisha kwa vinyawaji vya soda au maji.
P10	Pia, kuna watu waliovalia kama jamii ya zamani ya Kikuyu.@@Tuliowapiga picha na pia tukapigwa picha nao.
P11	Kuna hoteli maridadi pale inayoitwa Thomsons Falls Lodge. Ilijengwa mwaka wa 1931. @@Tuliingia pale na kula chakula cha mchana.  Baadaye, tuliendelea na ziara zetu.

images:

illustrations/pages/22990701.png
illustrations/pages/22990702.png
illustrations/pages/22990703.png
illustrations/pages/22990704.png
illustrations/pages/22990705.png
illustrations/pages/22990706.png
illustrations/pages/22990707.png
illustrations/pages/22990708.png
illustrations/pages/22990709.png
illustrations/pages/22990710.png
illustrations/pages/22990711.png
illustrations/pages/22990712.png

translations:

