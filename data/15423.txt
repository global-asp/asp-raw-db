url:	http://africanstorybook.org/reader.php?id=15423&d=0&a=1
id:	15423
title:	Pula
author:	Khabe Kegatileng
artist:	Wiehan de Jager, Marleen Visser, Jesse Breytenbach and Selina Masego Morulane
lang:	Setswana
level:	First paragraphs
lic:	Creative Commons: Attribution 4.0
thumb:	http://africanstorybook.org/illustrations/covers/15423.png
desc:	e bua ka pula le boitumelo jo e bo tsisitseng

page_text:

P1	Gone go le motshegare wa Labotlhano. Maru a ne a thibile. Dikgadima le tsone di phatshimisa loapi.  Khabe a raya Wame gore ba tshabele Pula mo ntlung. Morago ga metsotso e le metlhano Pula ya tshologa.
P2	Digagabi tsa tlhoka ko di iphitlhang teng. Tse di tshwanang le bo segokgo tsa tsena ko tlase ga maje. Metsi a tlala gongwe le gongwe. Wame a gakolola mmaagwe gore ba lebetse mmidi ko ntle. A mmotsa gore a ba ye go o tsaa. A mo raya gore a o tlogele.
P3	Mosetsana Wame a okomela ko ntle ka bohutsana ka tota e ne e se gore o ne a batla go ya go tsaa sekotlolo sa mmidi. E ne o  ne a ipatlela go ya go tshamekela ko ntle.
P4	O ne a akantse kafa go leng monate thata go tshamekela mo puleng,  o opela pula nkgodise le bo mme nkokodi. Pelo ya gelela botlhoko.
P5	Pula ya kgaotsa morago ga oura tse tharo. Maru a phatlalala, le motshe wa godimo wa apesa loapi. La kgaba ka bontle. Wame le mmaagwe ba  tswa mo ntlung. Lapa la bone le ne le bapile le noka. Ba ne ba tsamaela fa nokeng go bona se se dirafalang ka gone go utlwala mosumo o motona.
P6	Ba fitlhela noka e tshela. Digogwane di opela le dinonyane. E ne ya no a  boitumelo jo bogolo mo diphologolong le batho ba motse. Ba bangwe ba itumetse mme ba  tshamekela mo nokeng ka mekoro. Ga rena ka boitumelo mo motseng ka lebaka le leleele.

images:

illustrations/pages/6215.png
illustrations/pages/6221.png
illustrations/pages/162.png
illustrations/pages/7963.png
illustrations/pages/7964.png
illustrations/pages/9838.png
illustrations/pages/15123.png

translations:

