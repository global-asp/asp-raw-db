url:	http://africanstorybook.org/reader.php?id=20034&d=0&a=1
id:	20034
title:	Moitheri Ya Buang Haholo
author:	Tseliso Masolane
artist:	Jesse Breytenbach
lang:	Sesotho (South Africa)
level:	First paragraphs
lic:	Creative Commons: Attribution 4.0
thumb:	http://africanstorybook.org/illustrations/covers/20034.png
desc:	Moitheri o na le setswalle hape o dula a rata ho tseba haholwanyane

page_text:

P1	Kgalekgale ho ne ho dula nwanana eo lebitso la hae e neng e le Moitheri. Moitheri e ne e le ngwanana ya buang haholo. Mme wa Moitheri o ne a ile a mo hlokomedisa hore a se bue haholo, empa Moitheri ha a ka a mamela.
P2	Ka tsatsi le leng, rakgadi wa Moitheri a kula. O ne a dula phuleng e ka mose wane ho motse wa bo Moitheri.
P3	Mme wa Moitheri o ne a tshwere ka thata tsatsing leo. E ne e le bosiu nakong eo a fang Moitheri dijo hore a di isetse rakgadi wa hae ya kulang.
P4	Tseleng Moitheri a kopana le Kgokgo, wa lefiritshwane ya neng a ikgakantse eka ke motho.
P5	Kgokgo a mmotsa hore na o nkileng. Moitheri a araba, "Nama, mahe le lebese." 

Mme wa Moitheri o ne a ile a mo hlokomedisa hore a se ke a bua hore na o tshwereng.
P6	Moitheri o ile a boela a bolella Kgokgo hore rakgadi wa hae o a kula ebile o mo isetsa  dijo. 

Kgokgo a qala a rothisa mathe ha a nahana ka nama eo Moitheri a tshwereng.
P7	A matha ka potlako pele ho Moitheri ho ya ha rakgadi wa hae.
P8	O ile a kwenya rakgadi wa Moitheri a be a ikwahela ka kobo ya hae.
P9	Ha Moitheri a fihla, ke ha ho thotse ntlong. A kena ka hara ntlo a hweletsa, "Rakgadi, o hokae?"
P10	Ha a sa utlwe lentswe la rakgadi wa hae, Moitheri a kenella phaposing e ka hare moo rakgadi wa hae a neng a robetse teng. O ile a makala ha  a bona motho e mong a ikwahetse ka kobo e kgolo.
P11	"Rakgadi, hobaneng ha ditsebe tsa hao di le kgolo hakana kajeno?" ha botsa Moitheri.

Kgokgo a arabela a le ka tlasa kobo e kgolo, "Hore ke kgone ho o utlwa hantle."
P12	Moitheri a botsa hape, "Rakgadi, hobaneng ha mahlo a hao a le maholo hakana kajeno?"

Kgokgo a arabela, "Hore ke kgone ho o bona hantle."
P13	Qetellong Moitheri a botsa, "Rakgadi, hobaneng ha molomo wa hao o le moholo hakana kajeno?"

Kgokgo a araba, "Hore ke kgone ho o kwenya." Kgokgo a qhoma betheng a kwenya Moitheri.
P14	Ka hobane Moitheri o ne a bua haholo, o ile a nna tswela pele ho bua leha a se a le ka mpeng ya Kgokgo.

O ne a botsa dipotso tse ngata.
P15	Qetellong, Kgokgo o ne a kgathetse ke dipotso tse ngata tsa Moitheri ha a tla qetella a mo tshwetse.
P16	Moitheri le rakgadi wa hae ba ile ba pholoswa ke baahi. Ho tloha tsatsing leo, Moitheri ha a ka a hlola a bua haholo le batho bao a sa ba tsebeng.

images:

illustrations/pages/9449.png
illustrations/pages/9393.png
illustrations/pages/9392.png
illustrations/pages/9394.png
illustrations/pages/9395.png
illustrations/pages/9448.png
illustrations/pages/9449.png
illustrations/pages/9450.png
illustrations/pages/9445.png
illustrations/pages/9447.png
illustrations/pages/9446.png
illustrations/pages/9451.png
illustrations/pages/9452.png
illustrations/pages/9453.png
illustrations/pages/9522.png
illustrations/pages/9523.png
illustrations/pages/9455.png

translations:

Afrikaans (Translation)	Kalabushe Die Spraaksame Meisie	id=11393
Afrikaans (Translation)	Kalabushe Die Babbelkous	id=20072
ChiTonga (Translation)	Kalabushe Mukanazi	id=18647
CiNyanja (Translation)	Kalabushe Musikana Wokambisisa	id=18666
Dhopadhola (Translation)	Nyakawululu Ja Cut Wac	id=15760
English (Translation)	Kalabushe the Talkative	id=9526
French (Translation)	Kalabushe, La Bavarde	id=10842
IciBemba (Translation)	Kalabushe Umukashana Uwaleelandisha Saana	id=18685
isiNdebele (Translation)	Ufikile Okhulumela Futhi	id=13057
isiXhosa (Translation)	Unandipha Intombazana Elincoko	id=17578
isiZulu (Translation)	Ukalabushe Intombazanyana Ekhuluma Kakhulu	id=10130
isiZulu (Translation)	Intombazane Eyayikuthanda Ukukhuluma	id=12168
isiZulu (Adaptation)	Uzama Intombazanyana Ekhuluma Kakhulu	id=13600
Kinyarwanda (Translation)	Kabanyana, Gacuma K’Amagambo	id=17465
Kiswahili (Original)	Kalabushe, Chiriku	id=9259
Kiswahili (Adaptation)	Chiriku	id=18417
Lugwere (Translation)	Kadondi Omutumulitumuli	id=16191
Lunyole (Translation)	Neŋamba	id=16422
Lusamia (Translation)	Kalabushe Mulomi Lomi	id=9670
Portuguese (Translation)	Kalabushe a Tagarela	id=16654
Sepedi (Translation)	Kalabuše Wa Go Bolela Kudu	id=18164
Setswana (Translation)	Katlego, Mosetsana Yo O Buang Thata	id=15044
SiLozi (Translation)	Kalabushe Mukanazi	id=18726
Tshivenda (Translation)	Kalabushe  Muambi Wa Biko	id=18193
Xitsonga (Translation)	Khalabushe Wo Vulavula Ngopfu	id=18873
