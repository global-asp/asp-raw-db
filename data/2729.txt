url:	http://africanstorybook.org/reader.php?id=2729&d=0&a=1
id:	2729
title:	Káínyoo Peê Éátâ Anansi Inkejék Ísíet Rónkéní
author:	Leonard Kotikash
artist:	Wiehan de Jager
lang:	Maa
level:	Longer paragraphs
lic:	Creative Commons: Attribution 4.0
thumb:	http://africanstorybook.org/illustrations/covers/2729.png
desc:	Kényor Anansi

page_text:

P1	Nétií apá,  nétií olkédî ójî Anansi. Náa éíturuai méídim ateyíera endáa enyé. Néaku kéimiimáa indaikí naáteyierâ ilkúlikáí anyá.
P2	Óre nabô olóng egirá agiroó enkají é enkitejó,  néíng'úaya olng'úsíl lé endáa sídáí nayíeríta enkítejó. Néng'elikí ínâ ají. Káké étón éjôn inâ dáa. Néjokí enkítejó,  "óre kirreshú endáa meó,  máísujá kunâ tokitín." Néjokí Anansi,  "kááta esíáai sápuk náyíéú náng'ás aás."
P3	Néíkilíkuan enkítejó ajokí,  "ámaâ tenéku endáa,  káji áíko tenáípótoki? Nédamisho Anansi,  néjokí,  "óre amû kááta esíaai náyíéú náídip,  káéníki embornóti emotí te enchotó nábo náítóki aenikí enkejú áí te enkái shotó. Óre peê ekú endáâ níkíyíéú níkímpot nímbung ayietú ínâ bornóti. Násiekú." Nédol enkítejó ajó endúátá sídáí inâ. Néas ínâ."
P4	Néítoki atúm iyekényi eyierishó. Néíng'úáya olng'úsíl le oó ímpóóshô eyierá. Néjokí iyékenyí Anansi,  "óu mátang'ar endáa amû étáá kéku." Káké etiáka Anansi iyekényi,  "óre amû kááta esíaai náyíéú náídip,  káéníki embornóti emotí te enchotó nábo náítóki aenikí enkejú áí te enkái shotó. Óre peê ekú endáâ níkíyíéú níkímpot nímbung ayietú ínâ bornóti. Násiekú." Nédol iyékenyí áajo endúátá sídáí inâ. Néas ínâ.
P5	Néíng'úaya Anansi olng'úsíl le oó inkuashên. Néípot olchóre lénye olbitír ajokí,  "óu táanyú kunâ kuashên meóto peê kínyâ. Inkó enkurtét íng'oling'olá." Néjokí Anansi,  "óre amû kááta esíaai náyíéú náídip,  káéníki embornóti emotí te enchotó nábo náítóki aenikí enkejú áí te enkái shotó. Óre peê ekú endáâ níkíyíéú níkímpot nímbung ayietú ínâ bornóti. Násiekú." Nédol olbitír ajó endúáátá sídáí inâ. Néas ínâ.
P6	Óre éjô Anansi ábáíki oreyíet,  eenikíno inkejék pokíra ísíet imotíook é endáa. Óre ínâ kátá aké,  néning peê eyietarí enkejú nabô. Néyiolóu ajó eó endáâ é enkitejó.
P7	Néítokí aníng enkejú e aré peê eyietarí,  néítokí aníng ene uní,  ó énê ong'úán,  ó énê imíet,  ó énê ílê,  ó énê naápishana,  ó énê ísíet. Néaku imeáta enkejú néméyíétítai. Néyietu aishír páa meáta oltung'áni oning'íto. Néyíetá inkejék,  néronkenú.
P8	Káke etudúng'ote imbornót náenikíno inkejék. Nésulakíno Anansi atúa enkáre airopijé emíón oó inkejék. Káke eitú eshukó inkejék áabayu énaa oshî aké. Nébik áâ rónkéní. Némitikí enkúrruna Anansi eitokí aló anyá endáa oó ilchoréta lenyéna.

images:

illustrations/pages/1069.png
illustrations/pages/1070.png
illustrations/pages/1071.png
illustrations/pages/1072.png
illustrations/pages/1073.png
illustrations/pages/1074.png
illustrations/pages/1075.png
illustrations/pages/1076.png
illustrations/pages/1069.png

translations:

Afaan Oromo (Translation)	Sharaariti Dadhaba	id=20428
Amharic (Translation)	ሰነፉ አናንሲ	id=20489
English (Original)	Lazy Anansi	id=1077
English (Adaptation)	Lazy Anansi	id=19765
French (Translation)	Anansi, La Fainéante	id=10850
Hausa (Nigeria) (Translation)	Anansi Malalaci	id=20520
isiZulu (Translation)	Anansi Ovilaphayo	id=11195
isiZulu (Translation)	Ivila Elingu-Anansi	id=20724
Kikamba (Translation)	Kitumi Kya Anansi Kwithiwa Na Maau Matheke Nyanya	id=2068
Kiswahili (Translation)	Jinsi Anansi Alivyopata Miguu Minane Myembamba	id=2069
Kiswahili (Translation)	Anansi Mvivu	id=20438
Luganda (Translation)	Nabbubi Omunafu	id=2073
Luganda (Translation)	Lwaki Nabbubi Erina Obugulu Munaana Obutono	id=8730
Lugbarati (Translation)	E`yo Ebio Ma Pa Yin I Ovuzu Izia Izia Aro Ri	id=2070
Lugbarati (Official) (Translation)	Ebìó Òvʉ́ó Rʉ Rɨ̀	id=8795
Lumasaaba (Translation)	Lwashiina Wanaasi Nabubi Ali Ni Buukyele Shinaane Buunyelele	id=3012
Lunyole (Translation)	Anansi Omunafu	id=2074
Lusoga (Translation)	Munansi Omunafu	id=20401
Ng’aturkana (Translation)	Eyakar Anansi Ng’Akejen Ngakan-Kauni Nadiim	id=2075
Oluwanga (Translation)	Esichira Anansi Naba Norulenje Orutiti Munane	id=2071
Portuguese (Translation)	Anansi Preguiçoso	id=16657
