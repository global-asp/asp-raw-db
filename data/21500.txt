url:	http://africanstorybook.org/reader.php?id=21500&d=0&a=1
id:	21500
title:	Umukecuru Na Bakame
author:	Sylvestre Ntabajyana
artist:	Rob Owen
lang:	Kinyarwanda
level:	First paragraphs
lic:	Creative Commons: Attribution 4.0
thumb:	http://africanstorybook.org/illustrations/covers/21500.png
desc:	Iyi nkuru iravuga uko byagendekeye umukecuru ubwo yari agiye gusura umukobwa we wari utuye hakurya y’uruzi.

page_text:

P1	Kera habayeho umukecuru wari umuhinzi. 

Umukobwa we yaje gushyingirwa ku mugabo wari utuye hakurya y’uruzi.
P2	Nuko umunsi umwe wa mukecuru ategura imyumbati, ibishyimbi n’ibikoro byiza mu nkangara maze ajya gusura umukobwa we n’umukwe we.
P3	Akimara kwambuka uruzi, yumva ijwi rimutegeka: “Gutura ibyo yari yikoreye.”

Umukecuru arabaza ati: “Uri nde?”
P4	Rya jwi riramusubiza iti: “Ndi umwami w’ishyamba. Ntera abantu umuriro, nkabatera kuribwa mu nda, nkabatera gutitira no kuribwa umubiri wose.” 

Umukecuru ashya ubwoba, ashyira igiseke hasi ariruka.
P5	Ageze  mu rugo rw’umukwe we amutekerereza ibya rya jwi ryamuteye ubwoba. 

Umukwe we aramubwira ati: “Ubutaha nugaruka, uzafate inkangara ushyiremo ya mbwa yawe.”
P6	Nyuma y’icyumweru, umukecuru yongera gutegura inkangara asubira gusura umukobwa we n’umukwe we. Akimara kwambuka uruzi, rya jwi rirongera riramubwira riti: “Shyira iyi nkangara yawe hasi. Ndi umwami w’ishyamba. Ntera abantu umuriro, nkabatera kuribwa mu nda, nkabatera gutitira no kuribwa umubiri wose.”
P7	Nuko umukecuru ashyira inkangara hasi ariruka ariko akomeza gucungira hafi ngo arebe uko biza kugenda.

Yagiye kubona abona inyamaswa iturutse munsi y’ikiraro. Kari ka Bakame!

Bakame yahise ipfundura inkangara yishimye.
P8	Hahise hasohokamo imbwa ifite umujinya mwinshi.

Ibya Bakame biba birangiriye aho.

images:

illustrations/pages/25389.png
illustrations/pages/25385.png
illustrations/pages/25386.png
illustrations/pages/25387.png
illustrations/pages/25388.png
illustrations/pages/25389.png
illustrations/pages/25390.png
illustrations/pages/25391.png
illustrations/pages/25392.png

translations:

English (Translation)	Old Woman And Hare	id=21501
