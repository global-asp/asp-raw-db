url:	http://africanstorybook.org/reader.php?id=2986&d=0&a=1
id:	2986
title:	Olbéné Oiró
author:	Leonard Kotikash
artist:	Wiehan de Jager
lang:	Maa
level:	Longer paragraphs
lic:	Creative Commons: Attribution 3.0
thumb:	http://africanstorybook.org/illustrations/covers/2986.png
desc:	Nétum intóyíe enkúkuû tung’áni naitaakúno kéyieu erétóto. Nérik entíto nabô. Nénang’aré olpayíán oikilíkuana enkárná enyé. Káínyoo nátaasé?

page_text:

P1	Óre apá té ápa,  nétií elipóng kúkuû tung'áni. Néínepu intóyie uní kutíti. Néíkilíkuan ajokí,  "ámaâ te íntai,  káa ényór intóiwúó pókira aré?"
P2	Néwalikí entitó nábo ajokí,  "káanyôr nánú yíéyioô olêng." Néwalikí enkái titó ajokí,  "káanyôr nánú impápa olêng." Néwalikí entitó é uní ajokí,  "káanyôr nánú pókíra aré olêng."
P3	Néjokí ínâ títo nányôr intóiwúó pókira aré,  "túsujúaki peê kíló aiteleikí ilkeék enkoríóng."
P4	Óre peê épúo enelákua,  néíkilíkuan inâ titó ínâ kúkuû tung'áni ajokí,  "kóreê doí lélô keék linóno?" Néwalikí ajokí,  "etíi enkáló e lékua keék."
P5	Nébaikí entîm,  néítokí inâ titó aikilikúán ajokí,  "kóreê doí lélô keék linóno?" Néwalikí ajokí,  "étáá ékíbaikí."
P6	Óre épúóítô,  néínepu olpayíán. Néíkilíkuan ilô páyian ínâ kúkuû tung'áni ajokí,  "kéji aá enâ títo?" Néwalikí ajokí,  "kéji olbéné oiró."
P7	Nédaru inâ kíti titó arány ajó,  "máajî olbéné oiró,  káajî Kaamungei.  Óoi! Yieyioô áí nányór! Óoi! Impápá láí lányór! Óoi! Enkúkúrí áí nááókíé kulé!"
P8	Óre peê énîng ilô páyian ílô sínkólio léína títo,  nésaru aibúng. Néísikie ayakí intóiwúó enyéna. Néíting enkátiní téíne.

images:

illustrations/pages/1461.png
illustrations/pages/1461.png
illustrations/pages/1462.png
illustrations/pages/1463.png
illustrations/pages/1465.png
illustrations/pages/1466.png
illustrations/pages/1467.png
illustrations/pages/1468.png
illustrations/pages/1469.png

translations:

Afrikaans (Translation)	Die Pratende Sak	id=11204
Ekegusii (Translation)	Omoguko Ogokwana	id=2528
English (Original)	The Talking Bag	id=2112
Kikamba (Translation)	Muvuko Unenaa	id=2529
Kiswahili (Translation)	Mkoba Uzungumzao	id=2530
Lugbarati (Translation)	Okporua Eyo Nzepi Ri	id=2531
Lugbarati (Official) (Translation)	Òkpóróá E'yó Nzépɨ  Ɨ̀ndɨ̀ Rɨ̀	id=8764
Ng’aturkana (Translation)	Abusek Na Irworo	id=2532
Oluwanga (Translation)	Iloloti Ilomalomanga	id=2533
Sepedi (Translation)	Mokotla Wa Go Bolela	id=5325
