url:	http://africanstorybook.org/reader.php?id=22144&d=0&a=1
id:	22144
title:	Ntampaka n'Intango Ipfuye
author:	Aloysie Uwizeyemariya
artist:	Emily Berg
lang:	Kinyarwanda
level:	First paragraphs
lic:	Creative Commons: Attribution 4.0
thumb:	http://africanstorybook.org/illustrations/covers/22144.png
desc:	Umworozi Ntampaka yagiraga ikibindi gito cyo guterekamo amazi. Yifuzaga intango nini. Yari gukora iki ngo ayibone? Yatekeye umutwe umuturanyi we arayibona. Nyamara ibyo yakoze si byiza.

page_text:

P1	Kera habayeho umugabo witwaga Ntampaka akaba yari yoroye inka. Buri munsi Ntampaka yahiriraga inka ye akayiha n'amazi. Ariko yagiraga akabindi gato ko kubikamo amazi.
P2	Ibi byatumye ajya mu rugo rw'umuturanyi we gutira ikibindi kinini cyo kujya aterekamo amazi. Uwo muturanyi yemeye kumutiza intango yagiraga iruta izindi aramubwira ati: "Mugenzi wanjye,  burya ikibazo cy'umuturanyi wange kiba ari icyange."
P3	Hashize iminsi mike, Ntampaka ajya ku mubumbyi agura urweso arujyana iwe. Ageze imuhira arutereka muri ya ntango yatiye umuturanyi.
P4	Ya ntango iteretsemo urweso arayikorera ayitirurira wa muturanyi.
P5	Ntampaka aramubwira ati: "Nari nkuzaniye intango yawe kandi dore yaranabyaye." Umuturanyi biramutangaza cyane ashimira Ntampaka amubwira ati: "Biragaragara ko iwawe muri abanyamugisha rwose!"
P6	Nyuma y'iminsi mike, Ntampaka asubira kwa wa muturanyi arongera amutira intango. Ariko noneho yari afite umugambi mubi.
P7	Nyir'intango yategereje ko Ntampaka yayitirura araheba. Ageze aho, afata inzira ajya iwe aramubwira ati: "Nari nje gutwara ya ntango yange."
P8	Ntampaka aramusubiza ati: "Nshuti yange rero, intango yacu yarapfuye. Ubu nari ngiye kuza iwawe kukubwira iyo nkuru mbi."
P9	Umuturanyi asa n'ukubiswe n'inkuba ararakara cyane atonganya Ntampaka ati: "N'aho nabereye sinigeze numva aho ikibindi gipfa!"
P10	Ntampaka aramubwira ati: "Nshuti yange ukwiriye kubyemera. Ikintu cyose gishobora kubyara kigomba no gupfa. Nange nababajwe cyane n'urupfu rw'iriya ntango."
P11	Umuturanyi yari yarakaye cyane bituma ajyana Ntampaka mu rukiko. Umucamanza amaze kubatega amatwi bombi asanga nyir'intango ariwe uri mu makosa.
P12	Aramubwira ati: "Igihe Ntampaka yakubwiraga ko intango yabyaye warabyemeye. None rero ugomba kwemera  n'ibyo akubwira ko igifite ubuzima cyose, kikagira ubushobozi bwo kubyara kigomba no gupfa. Ibyo ni ukuri ntabwo abeshya." Ng'uko uko umucamanza yaruciye.
P13	Umuturanyi wa Ntampaka ataha yimyiza imoso. Ntampaka yegukana intango abikesheje amayeri ye.

images:

illustrations/pages/14436.png
illustrations/pages/14435.png
illustrations/pages/14436.png
illustrations/pages/13193.png
illustrations/pages/13194.png
illustrations/pages/14440.png
illustrations/pages/14437.png
illustrations/pages/14447.png
illustrations/pages/14446.png
illustrations/pages/14448.png
illustrations/pages/14450.png
illustrations/pages/14449.png
illustrations/pages/14451.png
illustrations/pages/14452.png

translations:

English (Translation)	Byantaka And The Dead Pot	id=14497
English (Adaptation)	The Pot That Died	id=20893
Hausa (Nigeria) (Translation)	Dambu Kashe Mai Zari	id=22056
Kiswahili (Translation)	Chungu kilichokufa	id=21148
Kiswahili (Translation)	Biantaka na chungu kilichokufa	id=21610
Lusoga (Original)	Byantaka ne Entamu Eyafa	id=14482
Ng’aturkana (Translation)	Agulu Na Atoani	id=21121
Runyoro (Translation)	Ensoha Eyafire	id=20993
Tigrigna (Translation)	እታ ዝሞተት ዕትሮ	id=21195
