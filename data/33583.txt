url:	https://africanstorybook.org/reader.php?id=33583&d=0&a=1
id:	33583
title:	Gahanga na Nyiramwiza
author:	NTABAJYANA Sylvestre
artist:	Wiehan de Jager
lang:	Kinyarwanda
level:	Longer paragraphs
lic:	Creative Commons: Attribution 4.0
thumb:	http://africanstorybook.org/illustrations/covers/33583.png
desc:	Nyiramwiza yabenze abasore benshi. Yaje gukunda umwe bahuriye ku isoko. Ese mama urukundo rwabo ruzaramba?

page_text:

P1	Nyiramwiza  yari umukobwa ufite uburanga buhebuje. Abasore bose bo ku musozi w'iwabo bifuje kumurongora, ariko we akababenga.
P2	Umusore witwaga gahanga wari ufite umutwe gusa yifuje kurongora Nyiramwiza. Umunsi umwe  isoko ryaremye Gahanga yatiye bagenzi be ibice by'umubiri atari afite. Umwe yamutije amaguru, undi amutiza amaboko, naho uwa gatatu amutiza igihimba. Gahanga ahuzaza ibi bice byose n'umutwe we maze yerekeza ku isoko.
P3	Gahanga yakundaga cyane Nyiramwiza kandi yari yararahiye ko azabana na we. Nyiramwiza yashimishijwe n'uko Gahanga yasaga  maze na we yifuza kubana na we. Gahanga yari avuye mu mugi wa kure, maze Nyiramwiza yiyemeza gutahana na we.
P4	Mu gihe Nyiramwiza n'umukunzi we bari mu nzira bataha, baje guhura na ba basore bari batije Gahanga ibice by'umubiri. Uwari wamutije amaguru yarayisubije. Bageze imbere bahura n'uwari wamutije amaboko na we arayisubiza. N'uwari wamutije igihimba  na we bigenda gutyo. Nyiramwiza abibonye akubitwa  n'inkuba abura aho akwirwa.
P5	Ubwo Nyiramwiza yabuze uko abigenza akomeza urugendo hamwe na Gahanga wari usigaranye umutwe gusa. Nyiramwiza yagerageje kwikomeza   ntiyahunga ariko ubwoba bwinshi buramutaha. Bakomeje urugendo bagera mu rugo kwa Gahanga.
P6	Bukeye mu gitondo Gahanga yafashe isuka ajya mu murima. Mbere yo kugenda yabwiye akanyamasyo ati: "Nyiramwiza nagerageza gutoroka uze kuvuza ihembe ndabimenya."
P7	Gahanga agitirimuka aho, Nyiramwiza yahise apakira ibintu bye  ahita atoroka
P8	Ako kanya akanyamasyo kavuza ihembe kavuga kati: "Gahanga we! Gahanga we! Nyiramwiza aragucitse!"
P9	Gahanga  yarahuruye  ahita atangira Nyiramwiza. Yaramubwiye  ati: "Urajya he? Urumva wanshikira he!" @@Nyiramwiza yabuze uko abigenza, agahinda karamwica. Ntayandi mahitamo yari afite, yahise agaruka kwa Gahanga.
P10	Hashize igihe, Nyiramwiza yagiye kugisha inama umugore bari baturanye. Yashakaga kumenya icyo yakora kugira ngo azabashe gutoroka Gahanga. Umugore aramubwira ati: "Uzagende ugure ibisuguti bikoze mu bishyimbo. Uzabishyire mu mamesa hanyuma ubishyire mu ihembe ry'akanyamasyo."
P11	Nyiramwiza yakurikije inama za wa mugore. Yashyize mu ihembe bya bisuguti yari yajanditse mu mamesa.
P12	Umunsi wakurikiyeho, yafashe ibintu bye atangira kwiruka ngo atoroke. Akanyamasyo gafashe ihembe ngo karivuze, kumva ibisuguti biryoshye cyane biguye mu kanwa kako.
P13	Akanyamasyo karya icya mbere, karya icya kabiri kararyoherwa. Gakomeza kwirira ibisuguti biryoshye  ntikavuza ihembe. Nuko Nyiramwiza  ariruka abasha guhunga nta nkomyi.
P14	2

images:

illustrations/pages/13337.png
illustrations/pages/13337.png
illustrations/pages/13338.png
illustrations/pages/13339.png
illustrations/pages/13340.png
illustrations/pages/13341.png
illustrations/pages/13342.png
illustrations/pages/13343.png
illustrations/pages/13344.png
illustrations/pages/13345.png
illustrations/pages/13346.png
illustrations/pages/13347.png
illustrations/pages/13349.png
illustrations/pages/13348.png

translations:

English (Translation)	Adun, the Beautiful	id=13539
French (Translation)	Adun, La Belle	id=15294
German (Translation)	Die Schöne Adun	id=20152
Kinyarwanda (Translation)	Gahanga na Nyiramwiza	id=23175
Kiswahili (Translation)	Adun, mrembo	id=18218
Lámnsoʼ (Translation)	Adun woo kimbòŋ ke wiíy	id=22283
Lusoga (Translation)	Ada omulungi	id=24940
Portuguese (Translation)	Adun, a Bela	id=16651
Yoruba (Original)	Adùn, Ọmọ Arẹwà Kan	id=13538
