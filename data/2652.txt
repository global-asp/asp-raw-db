url:	http://africanstorybook.org/reader.php?id=2652&d=0&a=1
id:	2652
title:	Nakkungu N’Ekikulekule
author:	Rebecca Kuteesa
artist:	Wiehan de Jager
lang:	Luganda
level:	Longer paragraphs
lic:	Creative Commons: Attribution 3.0
thumb:	http://africanstorybook.org/illustrations/covers/2652.png
desc:	Nonkungu is sent to her rich uncle who lives in another village by her parents. Shes very excited and shes got on a beautiful beaded dress made by her mother. On her way to her uncles village

page_text:

P1	Awo olwatuuka,  ne wabaawo omusajja omwavu ne mukazi we. Baalina omwana omuwala omu yekka ng'erinnya lye ye Nakintu. Nakintu yali mulungi nnyo ate nga wa kisa era ne bazadde be nga bamwagala nnyo.
P2	Lwali lumu bazadde be ne basalawo agende abeere ne kojja we Kiwanuka. Kojja we yali mugagga. Maama wa Nakintu yamutungira sikaati ennungi eriko amapeesa n'embira. Yamukolera n'omukuufu ogw'embira. Ebyo bye byaggwa n'amusindinka agende ku kyalo kojja we gy'abeera.
P3	Nakintu aba agenda n'asanga omugga. Yagusala ng'akozesa ng'agenda alinnya ku mayinja. Emitala w'omugga yasangayo omuwala omuto ng'ali mu buziina.
P4	Omuwala omuto n'ambuuza nti,  "Ogenda wa?" Nakintu n'amugamba nti,  "ηηenda kukyalira kojja wange Kiwanuka." Omuwala omuto n'amuddamu nti,  "Kiwanuka nange kojja wange,  era nange gye ndaga okumukyalira." Bwe batyo ne bagenda bonna.
P5	Nga tebannatuuka wala nnyo omuwala omuto n'amugamba nti,  "Sikati yo nnungi era n'embira zo zisanyusa nnyo. Nkusaba nange ompe nnyambalemukko." Nakintu teyali mubi ng'aggyamu sikaati ye n'embira ze ng'abiwa omuwala omuto.
P6	Omuwala omuto bwe yeeyambula obuziina bwe n'ayambala engoye za Nakintu,  Nakintu n'alaba ng'omuwala alina omukira! Nakintu yatya nnyo era n'akitegeera nti ddala omuwala ono omuto yali kikulekule.
P7	Baatambula mpola mpola bombi. Nakintu yatuuka n'amugamba omuwala omuto nti,  "Nkusaba ompe sikaati n'embira zange." Naye ekikulekule ne kimugamba nti,  "Nzikiriza nnyambalemu okutuusa ku muti guli." Ebyo yabyogera asonga ku muti ogwali ku kasozi mu maaso.
P8	Bwebaatuka ku muti,  Nakintu n'agamba omuwala nti,  "Nkusaba onzirize sikaati n'embira zange." Ekikulekule ne kimugamba nti,  "Kale nzikiriza nnyambalemu okutuuka ku mugga oguddako." Nakintu bamib yali atidde era n'akkiriza.
P9	Tebaalwa ne batuuka ku mugga. Nakintu era n'asaba ekikilekule nti,  "Nkusaba onzirize sikaati n'embira zange." Ekikulekule ne kiddamu nti,  "Nzikiriza nnyambalemu okutuuka ku kasisiira kali abakazi we batudde." Bwe batyo ne beeyongera okutambula.
P10	Bwe batuuka ku kasiisira ekikulekule ne kisalawo okusindika Nakintu emabega ne kigamba abakazi abaali batudde okumpi n'akasiisira nti,  "Mulabe omuwala ono ayambadde obuziina,  obwedd bwonna angoberera. Singa nno atuviira." Nakintu yatya nnyo era n'aswala n'adduka n'okudduka yeekweke mu kiraalo.
P11	Awo ekikulekule ne kigenda mu maka ga Kiwankuka ne kigamba nti,  "Nze Nakintu muwala wo. Bazadde bange bansindise nzije mbeere naawe." Kiwanuka yayaniriza omuwala omuto era ye n'ab'omu maka ge bonna ne baba ba kisa eri omuwala oyo. Bambi ka Nakintu ku olwo kaasula mu kiraalo era n'emmere kaalya na mbwa ku olwo.
P12	Emisana Nakintu yagenda mu nnimiro ya kasooli ne yeekweka nga bw'ayimba nti,  "Eh nga ndabye ennaku,  nga nga ndabye ennaku. Bazadde bange bansindika okubeera ne kojja wange Kiwanuka. Mba ηηenda ne nsanga ekikulekule ne kitwala sikaati yange n'embira zange. Eeh ngabye ennaku,  nga ndabye ennku."
P13	Lwali lumu omu ku baganda ba Kiwanuka yali atambula mu nnimiro n'awulira oluyimba olulungi olutali lwa bulijjo. Teyamanya luyimba gye lwali,  naye bwe yaddayo ewaka n'abuulira Kiwanuka ebigambo bye yali awulidde. Amangu ago Kiwanuka n'agenda mu nnimiro. Teyalwa oluyimba n'aluwulira era n'amagamaga okutuusa bwe yazuula Nakintu.
P14	Nakintu n'amubuulilra ebyaliwo byonna: engeri ekikulekule gye kyamuggyako engoye ennungi n'atuuka okwambala obuziina. Kiwanuka yamutwala ewaka n'amukweka mu kasiisira. Kiwanuka yali amanyi bulungi kye yali agenda okukola alyoke akwate ekikulekule.
P15	Kiwanuka yali akitegeddeko nti omukira gw'ekikulekule gwagala nnyo amata nti era tegusobola kugayitako nga tegunyweddeko. Kye yava nno agamba basajja be basime ekinnya ekiwanvu ennyo bakijjuzeemu amata agakaawa. Awo ate n'ayita abawala b'oku kyalo bonna okujja okwetaba mu kuvuganya okw'okubuuka.
P16	Omuwala eyali ayambade sikaati n'embira za Nakintu mweraliikirivu nnyo. Yali tyayagala kubuuka kninya. Yali akimanyi bulungi omukira gwe gwali gwagala nnyo amata agakaawa nti era tegwandigayiseeko nga gugalabye. Kale nno yeekweka mu kasiisira n'asibira omukira gwe ku mubiri gwe era n'agenda ne yeegatta ku bawala abalala.
P17	Abawala baatandika okubuuka era omu ku omu nga bonna babuuka bulungi. Ekiseera tekyalwa omulundi gw'ekikulekule ne gutuuka. Ekikulekule kyagezaako okubuukira waggulu ennyo naye omukira gwakyo ne gusumulukuka ne gumusika nga gumutwala mu kinnya omwali amata.
P18	Ekikulekule kiba kifuba okuva mu kinnya,  abasajja ne bajja mangu ne bakiziikirayo nga bakozesa. Bwe bityo eby'ekikulekule ne biba nga bikomye. Wabula ye Nakintu yabeera ne kojja we nga musanyufu okumalira ddala ebbanga ddene ddala. Nange awo we nnalabira!

images:

illustrations/pages/1179.png
illustrations/pages/1180.png
illustrations/pages/1192.png
illustrations/pages/1179.png
illustrations/pages/1193.png
illustrations/pages/1181.png
illustrations/pages/1884.png
illustrations/pages/1182.png
illustrations/pages/1191.png
illustrations/pages/1195.png
illustrations/pages/1183.png
illustrations/pages/1184.png
illustrations/pages/1185.png
illustrations/pages/1883.png
illustrations/pages/1186.png
illustrations/pages/1187.png
illustrations/pages/1188.png
illustrations/pages/1189.png
illustrations/pages/1190.png

translations:

Afrikaans (Translation)	Nonkungu en Die Imbulu	id=11532
Afrikaans (Translation)	Nonkungu en Die Imbulu	id=20089
ChiTonga (Translation)	Nonkungu Alimwi Anabulwe	id=18655
CiNyanja (Translation)	Nonkungu Na Mbulu	id=18673
Ekegusii (Translation)	Nokungu N’Eimbulu	id=2097
Ekegusii (Translation)	Nonkungu N’Embulu	id=2623
English (Original)	Nonkungu and the Imbulu	id=1877
French (Translation)	Nonkungu Et L'imbulu	id=12674
IciBemba (Translation)	Nonkungu Neembulu	id=18678
isiXhosa (Translation)	Unonkungu Nembulu	id=2114
isiXhosa (Translation)	Unonkungu Nembulu	id=2702
isiZulu (Translation)	Unonkungu Kanye Nembulu	id=2098
isiZulu (Translation)	Unonkungu Kanye Nembulu	id=16748
Kikamba (Translation)	Nokũngũ Na Yalyũka	id=2100
Kikamba (Translation)	Nokũngũ Na Yalyũka	id=2633
Kiswahili (Translation)	Nonkungu Na Imbulu	id=2101
Kiswahili (Translation)	Nonkungu Na Imbulu	id=2634
Luganda (Translation)	Nakkungu Nakintu N’Ekikule Kule	id=2110
Lugbarati (Translation)	Nonkungu Pi Androo Be	id=2103
Lumasaaba (Translation)	Nakhungu Ni Imburu	id=2655
Lunyole (Translation)	Nakungu N’Embulu	id=2121
Lunyole (Translation)	Nakungu N’Embulu	id=2654
Maa (Translation)	Nonkungu O Imbulu	id=2650
Oluwanga (Translation)	Nonkungu Ne Imbulu	id=2653
Oluwanga (Translation)	Nonkungu Ne Imbulu	id=2111
Oluwanga (Adaptation)	Nashimuli Nende Okunani	id=19594
Sepedi (Translation)	Nonkungu Le Imbulu	id=18156
Sesotho (Lesotho) (Translation)	Ts'epang Le Katse Ea Lehata	id=2158
Sesotho (Lesotho) (Translation)	Nonkungu Le Imbulu	id=2705
Sesotho (South Africa) (Translation)	Neo Le Lempetje	id=20047
Setswana (Translation)	Neo Le Lelobu	id=17663
SiLozi (Translation)	Nonkungu Ni Hopani	id=18745
Tshivenda (Translation)	Nonkungu Na Mbulu	id=18192
Xitsonga (Translation)	Nonkungu Na Imbulu	id=18869
