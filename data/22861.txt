url:	https://africanstorybook.org/reader.php?id=22861&d=0&a=1
id:	22861
title:	Mכnki εn di twin brכda dεn
author:	Philip  Yamba Thulla
artist:	Offei Tettey Eugene
lang:	Krio
level:	First paragraphs
lic:	Creative Commons: Attribution 4.0
thumb:	https://africanstorybook.org/illustrations/covers/22861.png
desc:	Dis na tori bכt Mכnki εn di twin brכda dεn.

page_text:

P1	Wan de ya, wan fama bin de we bכn tu bכy pikin dεn. Di bכbכ dεn bin nem Mכmכ εn Sori. Dεn tu na bin twin. Mכmכ εn Sori bin lεk dεn bεlε tumכs; dεn lεk fכ it rεs bad.

Ɛvride we skul kכmכt dεn kin go mit dεn papa na fam.
P2	Ɛn dεn kin kεr dεn rεs go.

Di rod fכ go na di fam na de Mכnki de.

Mכnki sεf lεk fכ it rεs.
P3	Ɛni tεm we Mכmכ εn Sori pas nia da bush rod de fכ go na di fam, Mכnki go opinkכl dεn se, "Una dεn smכl smכl bכbכ ya. Una gi mi wetin una gεt insay di baskit. If una nכ gi mi, a go sho una pεpε."
P4	Mכmכ εn Sori kin fred. Dεn kin gi Mכnki di rεs. Mכnki kin mekes it di rεs. I kin wכn di bכbכ dεn nכ fכ tεl dεn papa.

Na dis kin apin εvride bכt Mכmכ εn Sori kin fred fכ tεl dεn papa.
P5	Di bכbכ dεn bכdi bigin go dכŋ. Dεn papa si dis, so i aks dεn wetin mεk dεn bכdi de ridyus. 

Mכmכ bכs kray εn tεl in papa se, "Mכnki we de na di rod fכ go na fam na in kin tek wi rεs εn it am."
P6	Sori insεf bכs kray εn tεl in papa se, "Mכnki se if wi nכ gi am wi rεs, i go sho wi pεpε."

Dεn papa aks dεn wit wam at se, "Wetin mek una nכ bin tεl mi?"
P7	Di tu bכbכ dεn ansa togεda se, "Mכnki se wi nכ fכ tεl yu."

Dεn papa luk in pikin dεn piin εn se, "A nכ bin tεl una nכ fכ kip sikrit frכm mi?"
P8	Mכmכ εn Sori mεmba se na so dεn papa bin tεl dεn, so dεn nכ se natin.

Dεn papa kεr dεn go insay in rum. I tich dεn aw fכ dil wit Mכnki.
P9	Di כda tεm, Mכmכ εn Sori bin de pas na di fam rod wit dεn baskit. 

As dεn rich usay Mכnki kin ayd fכ wet dεn so, Mכnki rכn kam mit dεn.
P10	I opinkכl dεn lεk aw i blant du, "Una dεn smכl smכl bכbכ ya. Una gi mi wetin una gεt insay di baskit. If una nכ gi mi, a go sho una pεpε."

Mכmכ εn Sori gi Mכnki di baskit.
P11	As Mכnki opin din baskit so, di big dכg jomp pan am εn bεt am.

Mכnki kray bita bita wan εn rכn go insay di bush.
P12	Frכm da tεm de, Mכnki nכ kכmכt na bush fכ ambכg Mכmכ εn Sori igen. 

Di twin dεn tכn big man, εn dεn bi femכs fama dɛn.

images:

illustrations/pages/26770.png
illustrations/pages/26761.png
illustrations/pages/26762.png
illustrations/pages/26763.png
illustrations/pages/26764.png
illustrations/pages/26765.png
illustrations/pages/26766.png
illustrations/pages/26767.png
illustrations/pages/26768.png
illustrations/pages/26769.png
illustrations/pages/26770.png
illustrations/pages/26771.png
illustrations/pages/26772.png

translations:

English (Translation)	Monkey and the twins	id=23405
Lusoga (Translation)	Wansude na abalongo	id=23543
