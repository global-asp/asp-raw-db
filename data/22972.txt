url:	https://africanstorybook.org/reader.php?id=22972&d=0&a=1
id:	22972
title:	Umumana na Umukola Mfula wa buloshi
author:	Zunzika  Thole
artist:	Edwin  Irabor
lang:	IciBemba
level:	Read aloud
lic:	Creative Commons: Attribution 4.0
thumb:	https://africanstorybook.org/illustrations/covers/22972.png
desc:	Nyina aeba umwana ichalengele umukolamfula wiise ku mulu.

page_text:

P1	Abana batatu, ama shina Udoo, Erdoo, na Eryum bale umfwa eko imfula yale pona, kwati ka lwiimbo. Bale fwaya ukuya mukwangala elo noku shana mumfula. Bale fwaya ukwikata umukola mfula wali ku mulu. Ba nyina baisa ba lesha, ati, "Iyoo."

Efyo abana ba ambile uku lila ninshi bale mona kwati ba nyina bala ba suminisha. Eryum aisa esha no kufuma mun'ganda tondolo muku mona umukola mfula.
P2	Elo tala fuma panse, ba nyina baisa mwikata. Neshiwi ilyakalipa, baisa pundisha pakuti Eryum ne nkashi shakwe shonse shumfwe.

"Kuti wa kwata ich ifine," ba isa landa, "ta watemwa na supu iya kwata impilipili elo nga wa lwala ichi fiine ku nwa supu." Ba isa landa, ba seka nako panono.
P3	Ba nyina baisa mona kwati abana bala fwaya akashimi, efyo ba ishile tampa ati, "Umukola mfula, mumana uwa kwata amaka sana aya ku posha ubu lwele ubuli bonse. Nomba nga wa lwala ichifine, teti ufikeko ku mulu. Umukola mfula teti ukwafweko nakalya."

Abana baisa tontonkanyapo efyo ba nyina balelanda.
P4	"Mayo, twe beniko aka shimi kenu aka mukola mfula," aisa landa Erdoo. "Emukwai mayo, na ine nde fwaya uku mfwako," Udoo nankwe akonkamo. "Naine," Eryum alundapo, aimya notukondo tutatu.

"Aleni bane, kanshi natumone," ba nyina ba asuka, ninshi baleseka nako panono. "Iseni pamo bonse. Aka shimi kala tampa bane!"
P5	Erdoo aisa butuka mukusenda umwinko ba nyina bale bomfya paku shimika utushimi, elo apela ba nyina. Eryum aisa pela ba nyina ichitambala epo tabala amba akashimi. Nga ba fwala ichitambala bale moneka kwati balya bene aha shimika utushimi. 

Bonse abana ba isa ikala tondolo pakumfwa akashimi nangu line balikomfwapo imiku iishingi. Udoo aisa lisha umunsole elo ba nyina bali muku tampa. Aka shimi ka isa tampa.
P6	"Patiile akantu nnse kaikele nga ifi twikele.Umukola mfula wali kwete ubuloshi. Elo futi, umukola mfula wa fisamine mu Mbadede pantu walikwete amaka yaku posha amalwele ayali yonse, kwali abale londa. 

Nga nau lwala, kunwa mofye amenshi. Umukola mfula wali uwa nsansa elo walepela bonse. Nomba talya temenwe abantu aba tabakwete ichumfwila, na bale chita ifintu ifya bipa."
P7	"Umulandu wabuloshi bwa kamana, kwali ice cream mu chituntu cha kamana. Bonse abaleisa mukunwa amenshi, maka maka abana, balelyako na ice cream. 

Ice cream yakukamana yali na amalangi ya mukola mfula. Amalangi yali aya kashika, aya katapa katapa, aya macungwa macungwa, elo kabili, aya umutuntulu."
P8	"Ubu shiku bumo, ka nakulu kamo ifi, aka shumfwa elo futi aka kwata amano ayabipa, ishina ati Mbom, kaisa isa. Pa kufika, kaisa kumanya abale londa. Taba keshibe iyoo, elo baisa umfwa umubile wa enda nomba taba poseleko amano. 
 
Baisa ka langa naka nakulu ka Mbom ukwali akamana nokwisa keba ati, 'Mayo umu cinshi ku mumana.' Ka nakulu kaisa suminisha, nokuko nkanyapo, ka konyapo."
P9	"Pa kufika, ka isa nwa amenshi, no kupola, kapola. Pa kupola, kaisa lolesha nokwisa mona ati tapali abale monako.

Efyo Mbom aisle senda ilibwe no kwisa posa mu menshi. Aikala ale lolesha nako efyo ilibwe lya letoloka pa menshi. Ka temwa, nokwisa posamo aka muti. Nako akamuti kaisa toloka filya fine fyachitile aka libwe."
P10	"Mbom no kwisa tolokela mu menshi. Ale mona kwati teti afwe, akala ikala fye pe na pe. Lilya line fye aisa tolokelamo mu menshi, aka mana kaisa ima, kaima nokufika ku mulu. Kaisa fika, elo no bwela nako ku Mbadede. Limo limo, umukola mfula, lea konka umumana, mufwaya ubumpashana.

Empela lya kashimi," banyina baisa balanda.
P11	"Bana bandi, nje beniko, ninshi mwaka temenwa ifi aka akashimi," banyina baisa ipusha. "Mula fwaya ukukomfwa lyonse fye ati mayo twebeni."

"Nalikatemwa pantu kafula ama fundisho elo kala njibukisha ati umfwila umutima," Udoo aisa asuka, nenseko panono.

"Kala ngafwa ukwi bukisha ama langi ya mukola mfula," Erdoo alundapo.
P12	Eryum aisa eshako panono ninshi ale mona kwati ba nyina bala mumfwila, "Nali katemwa pantu kala njibukisha ice cream. Mpeniko na ice cream napapata sana?"

"Mmmm. Naku tatala apa muna, tukalya ice cream mailo. Mwaumfwa?" Banyina baisa asuka. "Mailo, nka mishimikila aka shimi kaku mpela kwa mukola mfula."

images:

illustrations/pages/26828.png
illustrations/pages/26491.png
illustrations/pages/26492.png
illustrations/pages/26493.png
illustrations/pages/26494.png
illustrations/pages/26495.png
illustrations/pages/26496.png
illustrations/pages/26828.png
illustrations/pages/26498.png
illustrations/pages/26499.png
illustrations/pages/26500.png
illustrations/pages/26501.png
illustrations/pages/26502.png

translations:

Ebira (Translation)	Irèhu Ogaazi ana nyi Ivopa	id=23619
Efik (Translation)	Utịbe idim ákpárá	id=23620
English (Translation)	Magical rainbow river	id=22542
French (Translation)	Rivière de l'arc en ciel magique	id=23614
Hausa (Nigeria) (Translation)	Rafin bakan gizo mai sihiri	id=23618
Igbo (Translation)	Osimiri ọgwụrụgwụ itunanya	id=23622
Kiswahili (Translation)	Mto wa Upinde wenye miujiza	id=22572
Pidgin English (Nigeria) (Original)	Rainbow river wey get magic	id=22540
Portuguese (Translation)	Rio arco-íris mágico	id=22745
Tiv (Translation)	Ifi u ikyume i ahir	id=22541
Yoruba (Translation)	Odò òsùmàrè onídán	id=23626
