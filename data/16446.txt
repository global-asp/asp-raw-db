url:	http://africanstorybook.org/reader.php?id=16446&d=0&a=1
id:	16446
title:	Ŋgày Wùn Mbùy
author:	Beatrice Tafon Takeh
artist:	Little Zebra Books and Jeremiah Dube
lang:	Lámnsoʼ
level:	First paragraphs
lic:	Creative Commons: Attribution 3.0
thumb:	http://africanstorybook.org/illustrations/covers/16446.png
desc:	Ngày wùn mbùy-iì dzə̀ ŋkar se tavkín sí

page_text:

P1	Mb̀uy wùn à ŋgàyí-iì koò viŋkar ve tavín ví. Áwune-eè lo,  á waà səərí e kintatì. Áwuné-eè yíkir kighín kimòʼón. Áwune kù-uù suúsin,  yii vinyo vév àmòʼón.
P2	Á bèy,  waá dzə e kishiíy kímóʼkí, yàsí màʼ ŋgày,  wú waá tàʼ e kpu. Mo ŋgàyí yenen ji yàsí və kúy a kuyín,  e nèn dù,  e yèn nyabezi. Nyabezi dù sùúy jii,  "A dzə̀ ji à luŋ,  bo a ̀ kér fó kfər nyám mbùy."
P3	Ŋgàyí yú kin, e rə̀ə́y. Yii bèy,  kinyo ke a yì-iì dzə̀ wù yiì,  e bóo bonén,  e shaà ji wù kfə́r ŋkar rə yee mbùy ki yòʼ-oo dzə.
P4	Kù mo mbùy duùn ji wun du,  e ghan ŋkar rə,  ŋgàyí nèn dù,  e baàrí wun,  e du sho fo ndzə́ví-iì shoon é ŋàŋ.
P5	Ŋgàyí meé fó,  e nèn yòŋ jii,  "Nyabezi yòŋ e mò jii,  a dzə ji m bónén,  bo m kér a fó kfər a wò woo ŋkar yem tìm."
P6	Mb̀uy nèn yòŋ sho jii,  "ŋkar yèm,  kii wò,  láà yòʼ kfə̀r mo,  m dzə̀ə́,  e térí,  fó mo shintàm shishàr,  é m jaŋ taá wom. Wù fàŋ,  e shaà mo. Áa kfə̀r wun,  à yù."
P7	Ŋgàyí dzə́r shó jii,  "Tàa wò və̀n dzə̀ a dzə̀ feé?" Mbùy bìnèr jii,  "Wu dzə̀ é kici ke ki tíy e kirə̀ʼ ke ndzə́ví kaarin,  e tàr kisə." Ŋgàyí nèn yòŋ jii,  "Dù ri,  e lì wun,  e wìy sho,  e m kfə́r wun."
P8	Mbùy nèn lìy fo ŋgàyí ndzə̀m,  e lèʼ,  e dù tìítiy,  e kòʼ é kici fey,  e nèn a dzə fo. Ŋgàyí shíy ntéŋ ntéŋ,  e laà yòʼ yu kikwe ke mbùy. Viŋkar vé wùn wun vi nèn kù mày bèy.

images:

illustrations/pages/6979.png
illustrations/pages/6974.png
illustrations/pages/6976.png
illustrations/pages/6977.png
illustrations/pages/6978.png
illustrations/pages/6979.png
illustrations/pages/6980.png
illustrations/pages/6981.png
illustrations/pages/6982.png

translations:

Afrikaans (Translation)	Krokodil en Bobbejaan	id=11238
Afrikaans (Translation)	Krokodil en Bobbejaan	id=11293
Chinyungwe (Original)	Uxamwali Bwa Kolo Na Nyakhoko	id=7228
English (Translation)	Crocodile and Baboon	id=7357
French (Translation)	Le Crocodile Et Le Babouin	id=12656
Ng’aturkana (Translation)	Akinyangang'a Ka Echom	id=9540
Portuguese (Translation)	O Crocodilo E O Babuíno	id=16409
