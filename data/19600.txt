url:	http://africanstorybook.org/reader.php?id=19600&d=0&a=1
id:	19600
title:	Mtu Aliyekuwa Na Tatizo Kubwa
author:	Susan Kavaya
artist:	Abraham Muzee
lang:	Kiswahili
level:	Longer paragraphs
lic:	Creative Commons: Attribution 4.0
thumb:	http://africanstorybook.org/illustrations/covers/19600.png
desc:	Mtu ana ukarimu sana hadi anakaa na babu na bibi zake ambao ni wazee

page_text:

P1	Muniafu aliishi na babu,  bibi,  shangazi na mjomba,  kuku wake,  mbuzi,  kondoo na nguruwe. Wote walikaa kwenye chumba kimoja. Kuku alikuwa na kitundu chake. Mbuzi,  kondoo na nguruwe walikuwa wanafungwa kwenye upande wa ukuta. Bibi na babu walikuwa bado na afya nzuri nao shangazi na mjomba walisaidia kufanya kazi.
P2	Hata hivyo,  mambo yalibadilika miaka michache baadaye. Bibi na babu wa Muniafu walizeeka na hawakuweza kusikia wala kuona vizuri. Shangazi yake alipatwa na ugonjwa na hakuweza kusaidia katika usafi wa nyumba. Mjomba wake alilala kila wakati na hakusaidia katika shughuli za kuwalisha wanyama.
P3	Wanyama walipiga kelele nyingi kwa sababu walikuwa na njaa. Nyumba pia ilijaa uchafu kwa sababu shangazi hakuweza kuisafisha. Muniafu alikuwa mchovu kila wakati kwa sababu alitoka kila siku kuwatafutia wote chakula.
P4	Muniafu hakuweza kukabilina na hali hii kamwe. Aliwendea babu na bibi kuwauliza suluhisho. Lakini,  alihuzunika sana kwa sababu aliondoka bila suluhisho kwani bibi na babu wake hawakuweza kumsikia. Shangazi yake mgonjwa alisema,  "Ninachohitaji mimi ni kuweza kulala usiku na kuamka asubuhi."
P5	Mjomba wake mzembe alisema,  "Wauze wanyama hawa kisha uwape babu na bibi kileo. Watalala na hawatakusumbua kamwe." Muniafu alikasirika akataka. Alisema,  "Mjomba,  unajua kwamba siwezi kuwauza wanyama hawa. Wao ndio mali yangu ya pekee."
P6	Usiku mmoja,  Muniafu hakupata usingizi. Alimkumbuka mtu mmoja mwenye busara aliyeaminika kuwa na majibu kwa maswali yote na suluhisho kwa matatizo yote. Muniafu aliwachukuwa wanyama wake akaenda nao kumtembelea yule mtu mwenye hekima. Aliwafunga mbuzi,  kondoo na nguruwe kwa Kamba na akambeba kuku.
P7	Muniafu alifika nyumbani kwa mtu huyo akiwa amechoka na mwenye njaa sana. Baada ya kueleza shida yake,  mtu huyo alisema,  "Nitakusaidia,  lakini ni sharti ufanye nikuambiavyo." Muniafu alijibu,  "Nitafanya chochote kusuluhisha tatizo langu."
P8	Mtu yule alimwambia,  "Waache wanyama hapa kisha urudi nyumbani." Muniafu alisema,  "Nimeishi na wanyama hawa wangu kwa muda mrefu. Wao ndio mali ya pekee niliyo nayo."
P9	Mtu mwenye busara alisema,  "Nilikuambia nitakusaidia lakini ni lazima ufanye nikuambiavyo."Â  Muniafu alihitaji suluhisho kwa tatizo lake kwa hivyo,  aliwaacha wanyama akarudi nyumbani.
P10	Nyumba yake ilikuwa na kimya kingi na ilikuwa tupu. Babu na bibi wa Muniafu walilalamika kwamba hawakupata maziwa kutoka kwa mbuzi. Mjomba alisema,  "Tumekuwa maskini sana,  kila mtu anatucheka."
P11	Muniafu hakuweza tena kuvumilia malalamishi yao. Pia,  aliwakosa wanyama wake. Alirudi kwa mtu mwenye busara ili kumwuliza mawaidha. "Maisha ni fotauti bila wanyama nyumbani mwangu. Jamaa wangu wanalalamika sana."
P12	Mtu mwenye busara alisema,  "Nitakusaidia,  lakini ni lazima ufanye nikuambiavyo. Nenda nyumbani na uwatoe nje bibi na babu wako kutoka kwenye nyumba." Muniafu alisema,  "Nitawezaje kufanya jambo hili? Wao ni wazee wangu na wananitegemea."
P13	Mwishowe,  Muniafu alienda nyumbani na akafanya alivyoambiwa. Hakuweza kupata amani akilini mwake. Babu na bibi wake hawakuwa na mahali pa kuenda. Walirandaranda wakiangukia mti na kuhisi baridi usiku.
P14	Shangazi yake mgonjwa alilia akisema,  "Tafadhali usinitupe nje." Mjomba wake mzembe alisema,  "Sitaondoka kitandani usije ukanitupa nje pia."
P15	Muniafu hakuweza kustahimili mambo haya kamwe. Alirudi kwa mtu mwenye busara akiwa amechanganyikiwa na mwenye hasira. Alilia akisema,  "Mambo haya ni magumu sana kwa mtu mmoja. Nipe suluhisho bora zaidi."
P16	Mtu mwenye busara alisema,  "Hapa,  wachukue wanyama wako na uwarudishe bibi na babu yako kwenye nyumba pia." Muniafu alifanya alivyoambiwa. Shangazi yake alisema,  "Nitafanya bidi kusafisha nyumba." Mjomba wake aliacha kuwa mzembe akamsaidia Muniafu na kazi. Wote walikuwa na furaha tena.

images:

illustrations/pages/19570.png
illustrations/pages/19567.png
illustrations/pages/19568.png
illustrations/pages/19569.png
illustrations/pages/19570.png
illustrations/pages/19571.png
illustrations/pages/19572.png
illustrations/pages/19573.png
illustrations/pages/19574.png
illustrations/pages/19575.png
illustrations/pages/19576.png
illustrations/pages/19577.png
illustrations/pages/19578.png
illustrations/pages/19579.png
illustrations/pages/19580.png
illustrations/pages/19581.png
illustrations/pages/19582.png

translations:

English (Original)	Man With a Serious Problem	id=19599
