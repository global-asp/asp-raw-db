url:	http://africanstorybook.org/reader.php?id=11585&d=0&a=1
id:	11585
title:	Kadi Tangaraa Kaŋ Ga Maamaacandi
author:	Plan Niger - Projet NECS - Usaid and Avec la contribution du comité asl du projet necs
artist:	Catherine Groenewald
lang:	Zarma
level:	Longer paragraphs
lic:	Creative Commons: Attribution 3.0
thumb:	http://africanstorybook.org/illustrations/covers/11585.png
desc:	Wandiyo fo no kaŋ za a ga zanka kala a beeri

page_text:

P1	Kaŋ Kadi go wandiyo kayna,  ɲaŋo ga a kanandi tangara hanno fo boŋ. Kongu tangara fo dumi no kaŋ Kadi hawayo kay a se.
P2	Tangaraa harey ga furo mo ra gumo: ciray,  bula nda boogu. A ga waana tangara cindo kaŋ go ɲaŋo se nga bukka ra.
P3	Laabo kaŋ go ga fuwo windi ga koogu,  a ga dungu,  a gonda tondi. A ra gonda gondi nda daŋ yaŋ Kadi lakkal si tun gondey nda daŋey din se.
P4	Ɲaŋo ga ne kaŋ: "Kadi tangara maamaacanta no go ga a hallasi ga wa nda gondey nda daŋey."
P5	Kadi gonda lakkal gumo. A ga bay nangu kaŋ day haro si mooru.
P6	A ga bay nangu kaŋ Makaani kaŋ ga ti kaayi waybora yaŋ kwaara go. A ga cin ga koy ga yo wa haŋ kayo do.
P7	Han fo,  Kadi mana te saaye. Kaayo do koyyaŋ boŋ no a daray tondey ra. A humburu.
P8	A goro tuuri ɲa fo cire ga faaba batu. No-din no jirbi na a sambu,  hala nda hindiri yaŋ.
P9	A hindiri kaŋ nga go ga kani nga tangaraa maamaacanta boŋ. Kaayo go ga haaru,  a go ga yo wa gombo beeri fo sale a se. Waati kaŋ Kadi na nga kambe sale ga ne nga ga waa ta no moyey hay.
P10	Kadi na nga moyey feeri moso-moso. Waati kaŋ a na nga boŋ sambu,  a di curayze boogu kayna fo,  kaŋ go tuuri-kambe boŋ,  nga boŋo deedandi.
P11	Waati kaŋ Kadi tun ga kay,  curayzo go ga nga fatey kar-kar ga fonda cabe a se. A na curayzo gana.
P12	Kadi ka ga to nangu kaŋ fonda ga fay ihinka. Curayze boogo na tangara patarmi fo kaŋ ga hima a wana taŋ ganda.
P13	Kaŋ a ne nga ga tangara patarmo sambu,  a di ce taamuyaŋ do tangaraa ga. A faham kaŋ nga ɲa ce taamuyaŋ no. Wo-din banda,  a di dayo kaŋ do i kwaara borey go ga hari guru.
P14	Kadi yaŋ kwaara borey go ga doonu,  i go ga gaanu a kaayaŋo se. I na feeji fo wi ga ton,  ga burɲe te Kadi kaayaŋo ma ga.
P15	Kadi goro nga tangaraa boŋ ga ham dumbari kaso fo ŋwa ga ma kaani.

images:

illustrations/pages/6007.png
illustrations/pages/5845.png
illustrations/pages/5846.png
illustrations/pages/5847.png
illustrations/pages/5848.png
illustrations/pages/5996.png
illustrations/pages/5997.png
illustrations/pages/5999.png
illustrations/pages/6000.png
illustrations/pages/6001.png
illustrations/pages/6002.png
illustrations/pages/6003.png
illustrations/pages/6004.png
illustrations/pages/6005.png
illustrations/pages/6006.png
illustrations/pages/6007.png

translations:

