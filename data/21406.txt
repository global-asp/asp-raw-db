url:	http://africanstorybook.org/reader.php?id=21406&d=0&a=1
id:	21406
title:	Daisy Lomangalisako!
author:	Bangula Lingo Centre cc
artist:	Siya Masuku
lang:	Siswati
level:	First paragraphs
lic:	Creative Commons: Attribution 4.0
thumb:	http://africanstorybook.org/illustrations/covers/21406.png
desc:	Kadzeni epulazini lelincane dvutane nemmango lomncane

page_text:

P1	Kadzeni epulazini lelincane dvutane nemmango lomncane…
P2	bekuhlala lintjwele lebelibitwa ngekutsi nguDaisy.
P3	"Uma ngikhula, ngifuna kundiza ngiye etulu, etulu esibhakabhakeni," kusho Daisy.
P4	Kepha tonkhe tinkhukhu tamhleka.
P5	"Awetayeleki," kwasho tona. "Angeke sisadlala nawe."
P6	"Daisy, sonkhe siyakwati kubhula timphiko tetfu kepha kulukhuni kutsi tinkhunkhu tindize," watjelwa ngumake wakhe.
P7	Daisy akatange aphele emandla. Onkhe emalanga bekatetayeta kundiza ayedvwana, abhule timphiko. Bhu, bhu, bhu, abhule timphiko takhe kepha bekangaphakami emhlabatsini.
P8	Kutsite lapho atetayeta kundiza, waticabanga andiza etulu esibhakabhakeni futsi tinkhunkhu atibuka ngaphasi kwakhe.

Waticabanga andiza endlula tinkonjane abuye futsi atendlule. "Hhohho! Kusho tinyoni. Inkhukhu lendizako!"
P9	Wandiza emoyeni wabuye futsi wabhula timphiko takhe.
P10	Bekaphakama asuke emhlabatsini kepha aphindze awe futsi.
P11	"Angeke ngite ngikwati kundiza!" Daisy wakhala kumake wakhe."

"Ticinisile leti letinye."
P12	"Daisy wehlukile kuletinye tinkhunkhu. Atifuni kundiza kepha wena uyafuna! Awukwati kundiza,"
P13	Ngakusasa Daisy wagibela ehhokweni letinkhunkhu. Wabhula timphiko takhe, watibhula, watibhula. Waphindze wabhula timphiko takhe… waphindze wabhula timphiko takhe … waphindze …
P14	BHU PHASI!
P15	Leti letinye tinkhukhu tahleka kakhulu. "Ha ha ha! Sikutjelile! Tinkhukhu atindizi!"
P16	Kepha ngakusasa Daisy wagibela waya etulu kakhulu, waya etulu engcongwaneni yelilonto!

Bhu, buhu bhu, Daisy wabhula timphiko takhe.
P17	Wandiza emoyeni futsi wabhula timphiko takhe … wabuye watibhula timphiko takhe futsi …
P18	Wachubeka wandiza! Umoya ngaphasi kwetimphiko takhe wahhusha ngemandla futsi wachubeka wandiza waya etulu, etulu!

Bojekwa netinkonjane batsi, "Kuyamangalisa! Inkhunkhu lendizako!"
P19	Leti letinye tinkhunkhu nato tafuna kundiza.
P20	Tatsi, "Halala Daisy, uyamangalisa!"

images:

illustrations/pages/15320.png
illustrations/pages/15299.png
illustrations/pages/15300.png
illustrations/pages/15301.png
illustrations/pages/15302.png
illustrations/pages/15303.png
illustrations/pages/15322.png
illustrations/pages/15305.png
illustrations/pages/15307.png
illustrations/pages/15308.png
illustrations/pages/15309.png
illustrations/pages/15310.png
illustrations/pages/15311.png
illustrations/pages/15312.png
illustrations/pages/15313.png
illustrations/pages/15314.png
illustrations/pages/15315.png
illustrations/pages/15316.png
illustrations/pages/15317.png
illustrations/pages/15318.png
illustrations/pages/15319.png

translations:

Afrikaans (Translation)	Ongelooflike Daisy!	id=21418
English (Original)	Amazing Daisy	id=15321
isiXhosa (Translation)	U-Daisy Omangalisayo!	id=21403
Lusoga (Translation)	Daisy Owekyewunyoo	id=21293
Rufumbira (Translation)	Daizy Wigitangaza	id=20943
Tshivenda (Translation)	Daisy I No Mangadza!	id=21404
Xitsonga (Translation)	Xiluva Xo Hlamarisa Xa Daisy!	id=21402
