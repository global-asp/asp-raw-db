url:	http://africanstorybook.org/reader.php?id=2071&d=0&a=1
id:	2071
title:	Esichira Anansi Naba Norulenje Orutiti Munane
author:	Catherine Were
artist:	Wiehan de Jager
lang:	Oluwanga
level:	Longer paragraphs
lic:	Creative Commons: Attribution 4.0
thumb:	http://africanstorybook.org/illustrations/covers/2071.png
desc:	Anansi Olububi yachama okhulia

page_text:

P1	Tsinyanga tsialiho khale,  olububi lwaliho nilwakulikhwa Anansi. Omukhaye wa Anansi yali yamanya okhuteekha muno. Ne Anansi yali niyachama okhukhombakhomba kho efiakhulia fia bandu bandi betesheranga nende abananzu tsiabu khulukongo.
P2	Inyanga ndala,  lwema hambi nende inzu ye Eshituyu. Eshituyu shiali omwitsa waliomuno. "Eliani liamasafu lili mununjiro yiyo," Anansi naboola nobusangali. Anansi yali niyachama eliani liamasafu. Eshituyu nishiboola,  "Lishiri okhuyia nabutswa lili hambi. Linda oliekho ninasi. Ndakhekombere ukhonye,  endikho ne efindu fiokhukhola." Anansi naboola bwangu bwangu,  "Siesi endikho ne efindu fiokhukhola."
P3	"Ndalakhulanga endie eliani niliakhayia?" Eshituyu nishireeba. Anansi napara khufise fitutu.  Anansi naboola,  "Ndalalukha olububi,  ne ndalaboya elubeka ndala khushilenje shianje ne elubeka undi khunyunguyo. Eliani niliakhayia,  khwesa olububi ne ndaletsa tsimbiro." Kho Anansi naboa olububi khunyungu ne natsia.
P4	Mufise fitutu,  Anansi yalola lishene ne omukhasi waye bateekhanga amenjera munyungu ikhongo. Amashene nikalanga,  "Itsa khulie amenjera. Kali hambi okhuyia." "Ndakhekombere okhuliakho habula endi ne findu fiokhukhola," Anansi nakalusia muburi mbu amashene kalenya abakhonye ekasi. Ne khandi,  Anansi naboola mbu alakasiribwe akaye khulububi ngolwambeli mbu elubeka ndala wolububi iboywe khu shilenje shishie ne elubeka lundi khunyungu wa amenjera. Omukhulundu lishene napara mbu elo ne liparo likhongo.
P5	"Embunyilisia amapwoni amalimi. Embara namapwoni nende obushi! Nabaleka naunyilisia nobusangali ne nabotokhana kaala."    "Anansi," omwitsawe Ingurwe nalanga. "Inyungu yanje yitsulemo amapwoni nende obushi! Yitsa khufilie ninawe.  "Ndakhekomba endio," Anansi naboola akolububi khandi mbu alakasilibwekho ne naboyele khushilenje elubeka ne khunyungu elubeka indi. Omwitsawe Ingurwe napara mbu elo neliparo likhongo. Kho nikafuchililwa kario."
P6	Efise fia Anansi yolera khumwalo,  yali naboyelwe olububi khu buli eshilenje khufilenje fie munane fiosi. "Lino libere liparo liamakana." Anansi niyeboolera ne isunga. "Embuka ne inyungu ya wina eyilaranjiririra okhuyia?" Ne obwangu obo Anansi yaulira eshindu nishikhwesa shilala khu filenje fie. "Ee! Olo nolububi luboyerwe khunyungu ye liani liamasafu ye Eshituyu," Anansi naboola.
P7	Yaulira olundi,  khandi olundi. Anansi yataanyulwa tsimbeka tsitaru eshise shilala. "Bayie," Anansi naboola olwayaulila olusia lwa khane lwayiinga. Nende olwa khasasaba nende olwa musafu. Nende olwa munane. Anansi yakhweswa eno nende elia tsisia tsiosi munane. Efilenje fie fiosi munane fiatanyuulwa nifinyerala.
P8	Anansi yeshukhasiashukhasia lwangu nakwa mumwalo. Nolwa tsisia tsiosi tsiali nitsikhalishe. Nabaleka yechingula nobutsuuni namola kaala narula elwanyi khulukuku. "Bayie,  bayie," Anansi niyesia emiuya. "Khane elo shilibeele liparo lilayi tawe." Inyanga eyo Anansi shiyanyoola kho eshiakhulia shiosi tawe. Okhuula nyanga ino,  Anansi ali nende efilenje munane efinyerere.

images:

illustrations/pages/1069.png
illustrations/pages/1070.png
illustrations/pages/1071.png
illustrations/pages/1072.png
illustrations/pages/1073.png
illustrations/pages/1074.png
illustrations/pages/1075.png
illustrations/pages/1076.png
illustrations/pages/1069.png

translations:

Afaan Oromo (Translation)	Sharaariti Dadhaba	id=20428
Amharic (Translation)	ሰነፉ አናንሲ	id=20489
English (Original)	Lazy Anansi	id=1077
English (Adaptation)	Lazy Anansi	id=19765
French (Translation)	Anansi, La Fainéante	id=10850
Hausa (Nigeria) (Translation)	Anansi Malalaci	id=20520
isiZulu (Translation)	Anansi Ovilaphayo	id=11195
isiZulu (Translation)	Ivila Elingu-Anansi	id=20724
Kikamba (Translation)	Kitumi Kya Anansi Kwithiwa Na Maau Matheke Nyanya	id=2068
Kiswahili (Translation)	Jinsi Anansi Alivyopata Miguu Minane Myembamba	id=2069
Kiswahili (Translation)	Anansi Mvivu	id=20438
Luganda (Translation)	Nabbubi Omunafu	id=2073
Luganda (Translation)	Lwaki Nabbubi Erina Obugulu Munaana Obutono	id=8730
Lugbarati (Translation)	E`yo Ebio Ma Pa Yin I Ovuzu Izia Izia Aro Ri	id=2070
Lugbarati (Official) (Translation)	Ebìó Òvʉ́ó Rʉ Rɨ̀	id=8795
Lumasaaba (Translation)	Lwashiina Wanaasi Nabubi Ali Ni Buukyele Shinaane Buunyelele	id=3012
Lunyole (Translation)	Anansi Omunafu	id=2074
Lusoga (Translation)	Munansi Omunafu	id=20401
Maa (Translation)	Káínyoo Peê Éátâ Anansi Inkejék Ísíet Rónkéní	id=2729
Ng’aturkana (Translation)	Eyakar Anansi Ng’Akejen Ngakan-Kauni Nadiim	id=2075
Portuguese (Translation)	Anansi Preguiçoso	id=16657
