url:	http://africanstorybook.org/reader.php?id=17993&d=0&a=1
id:	17993
title:	Pese Ye Kgolo Ye Talalerata
author:	Sara mohale
artist:	Mango Tree
lang:	Sepedi
level:	First paragraphs
lic:	Creative Commons: Attribution 4.0
thumb:	http://africanstorybook.org/illustrations/covers/17993.png
desc:	Ebei le mmagwe ba emetše pese ye kgolo ye talalerata go ba iša toropong efela pese ye talalerata e senyegile. Na ba tla fihla bjang kua toropong?

page_text:

P1	Go be go na le pese ye tee fela motseng wa bo Ebei. E be e le ye kgolo ya mmala wa talalerata. E be e na le modumo wa lešata kudu.
P2	Ka letšatši le lengwe mmago Ebei o ile a re,  "Gosasa re tla ya toropong go reka diaparo tša gago tša sekolo."
P3	Ebei o be a thabile kudu. Ba be ba eya go sepela ka pese ye kgolo ye talalerata. Ebei o be a thabile kudu ebile a sa kgone go rabala bošegong bjoo.
P4	Ebei o be a šetše a itokišitše ge mmagwe a eya go mo tsoša.
P5	Ebei le mmagwe ba ile ba leba boemapese. Ba ile ba emela pese ye kgolo ya mmala wa talalerata. Efela pese e ila ya se tle.
P6	Batho ba bangwe le bona ba ile ba fihla boemapese. Ba ile ba ngongorega ka ge pese e latetšwe. "Pese e kae?" ba botšiša.
P7	Ebei o be a tshwenyegile. "Re ka se sa kgona go ya toropong. Nka se sa hwetša diaparo tše diswa tša sekolo," a nagana.
P8	Batho ba bangwe ba ile ba itlhoboga gomme ba boela gae. Eupša Ebei o ile a lla a gana go boela gae. Mmagwe o ile a mo kgothatša. "Re tla leta sebakanyana," a realo.
P9	Morago ga nakwana,  ba ile ba kwa modumo. Ba ile ba bona lerole moyeng. E be e le pese e tšwelela!
P10	Efela pese ye e be e se ye talalerata. E be e se ye kgolo. Pese e be e le ye hubedu le gona e le ye nnyane. Batho bao ba bego ba emetše pese ba ile ba lebelela pese ye. Ba ile ba se namele.
P11	"Namelang! Namelang!" mootledi a goelela. "Nako e re šiile lehono," a realo.
P12	Ebei le mmagwe e be e le bona ba mathomo ba go namela pese. Morago ga nakwana batho ba bangwe le bona ba namela pese yeo ye hubedu ye nnyane.
P13	Ebei o ile a lebelela ka lefasetere. O ile a bona batho ba bantši gona moo boemapese.
P14	Batho ba bantši ba ile ba kitima gore ba sware pese. Efela ba be ba šaletše. Pese e be e tletše. Pese ye hubedu e ile ya leba toropong.
P15	"Na pese ya mmala wa talalerata,  ye kgolo,  e kae?" mmago Ebei a botšiša. "E senyegile," mootledi a fetola. "Re a e lokiša. E tla tla gosasa," a tlatša a realo.
P16	Ebei yena o be a sa tshwenyege ka mmala wa pese. O be a sa tshwenyege ka bogolo bja pese. O be a thabetše fela gore pese ye e ya toropong.

images:

illustrations/pages/11446.png
illustrations/pages/11446.png
illustrations/pages/11447.png
illustrations/pages/11448.png
illustrations/pages/11449.png
illustrations/pages/11450.png
illustrations/pages/11451.png
illustrations/pages/11452.png
illustrations/pages/11453.png
illustrations/pages/11454.png
illustrations/pages/11455.png
illustrations/pages/11456.png
illustrations/pages/11457.png
illustrations/pages/11458.png
illustrations/pages/11459.png
illustrations/pages/11460.png
illustrations/pages/11461.png

translations:

Afrikaans (Translation)	Groot Blou Bus	id=20051
ChiTonga (Translation)	Ibbasi Lyangu Lipati Lya Bbulu	id=18635
CiNyanja (Translation)	Basi Ikulu Yobilibila	id=18614
English (Original)	Big Blue Bus	id=12083
English (Adaptation)	Big Blue Bus	id=13607
French (Translation)	Le Grand Bus Bleu	id=13271
IciBemba (Translation)	Saaca  Iikulu Iyabuluu	id=18579
isiXhosa (Translation)	Ibhasi Enkulu Emzuba	id=16549
isiXhosa (Translation)	Ibhasi Enkulu Ezuba	id=17502
isiZulu (Translation)	Ibhasi Enkulu Eluhlaza Okwesibhakabhaka	id=16207
isiZulu (Adaptation)	Ibhasi Elikhulu Eliluhlaza	id=17335
Kinyarwanda (Translation)	Bisi Nini Y'ubururu	id=17456
Kiswahili (Translation)	Basi Kubwa La Bluu	id=12428
Luganda (Translation)	Baasi Ennene  Eya Bululu	id=13122
Lunyole (Translation)	Ebbasi  Embala Eya  Bbulu	id=13438
Lunyole (Translation)	Ebbasi Embala Eya Bbulu	id=13608
Ng’aturkana (Translation)	Amotoka Napus Naapolon	id=12730
Oluwanga (Translation)	Omutoka Omukali Kwe Lilesi	id=12934
Portuguese (Translation)	Grande Autocarro Azul	id=16097
Sesotho (South Africa) (Translation)	Bese E E Kgolo E Mmala Wa Botala Ba Lehodimo 	id=20023
Setswana (Translation)	Bese E Kgolo Ya Mmala Wa Botala Jwa Legodimo	id=16588
Setswana (Translation)	Bese E E Kgolo Ya Mmala Wa Botala Jwa Legodimo	id=17644
SiLozi (Translation)	Mbasi Yaka Yamubala Wa Mbilu	id=18562
Tshivenda (Translation)	Bisi Khulwane Dala	id=18286
Xitsonga (Translation)	Bazi Lerikulu Ra Muhlovo Wa Wasi	id=18988
