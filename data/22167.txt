url:	http://africanstorybook.org/reader.php?id=22167&d=0&a=1
id:	22167
title:	Buŋŋa kumna n-gaari yoofu
author:	Mohammed  Iddrisu
artist:	Salim Kasamba
lang:	Mampruli
level:	Longer paragraphs
lic:	Creative Commons: Attribution 4.0
thumb:	http://africanstorybook.org/illustrations/covers/22167.png
desc:	Buŋŋa kumna n-gaari yoofu. Bɔ n-taasi?

page_text:

P1	M ma yɛliya, "Kyɛmna ka ti karim  sɔlimni bukku m biiya."
P2	Sahaseaa la ka yoofu ni buŋŋa daa    la'amni m-bɛni. Ba daa la'amni n-tumna.
P3	Didahinseaa ka yoofu bidibga daa kpi.  

Ka u sufu daa sa'am pam ka u kum m-maali n-kum. U zizii ni taaba da ti u suguru.
P4	Amaa u daa kur kumni ni. U beeri ni u zɔ buŋŋa daa ti u suguru. Ba daa yɛi u, Doowa bu kumni ka di duura nintam n-dee m-barigra.
P5	Tɔ, Kuuri wa ni, yoofu daa yi n zinni n teesi bii wa yala u kumni, ka bunŋa gɔsi u ka ya ni doo bu kumna pam amaa u yi ku zinni n teesi u kumni.
P6	Dinzugu sahaseaa yoofu yi kum hii, hii, hii, buŋŋa yi -goaai u ni ka yɛli u, ni u kumma hmm, hmm, hmm.
P7	Yoofu daa ku kumni lala halli ka ba ti sɔ'ai u biiya maa.
P8	Di gɔya ayi nyaaŋŋa ka bunŋa gba bidibga kpi. U zizii ni taaba daa  la'amiya ni ba sɔ'ai u biiya maa.  Buŋŋa beeri ni u zɔ yoofu gba daa bɛ bɛni ni ba maai u sufu.
P9	Bunŋa gba daa yi ti ya kum, u zɔ yoofu yi goaai u ni ka ti u suguru.  Disaha ka teaa u ni doo bu kumna ka di duura. Di zugu u kumma hmm, hmm, hmm.
P10	Buŋŋa  daa kpalim n kumni ka di duura dama u sufu daa wuri u biiyinni maa pam.
P11	U kumni ni pam pam halli n-kumni hiihɔɔ! Hinhɔɔ! Hinhɔɔ!  Ka di wulisi ni di ya'ai ni pam, di ya'ai ni pam, di ya'ai ni pam.
P12	Lala zugu n kya ka Bunŋa kumna pam n gaari Yoofu.

images:

illustrations/pages/25943.png
illustrations/pages/25935.png
illustrations/pages/25936.png
illustrations/pages/25937.png
illustrations/pages/25938.png
illustrations/pages/25939.png
illustrations/pages/25940.png
illustrations/pages/25941.png
illustrations/pages/25942.png
illustrations/pages/25943.png
illustrations/pages/25944.png
illustrations/pages/25945.png
illustrations/pages/25946.png

translations:

English (Translation)	Why  Donkey cries louder than Horse	id=22168
