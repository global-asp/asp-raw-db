url:	https://africanstorybook.org/reader.php?id=34251&d=0&a=1
id:	34251
title:	Nḓila ye vhusiku ha swika ngayo ha vho Opio
author:	Tshedza  Tlhako
artist:	Wiehan de Jager
lang:	Tshivenḓa
level:	Read aloud
lic:	Creative Commons: Attribution 4.0
thumb:	http://africanstorybook.org/illustrations/covers/34251.png
desc:	A huna vhusiku muvhunduni wa vho Opio. Ḽiṅwe ḓuvha o ṱuwa a ya u zwima nahone a swika fhethu hune a si hu ḓivhe. Musi hu tshi vha vhusiku henefho fhethu

page_text:

P1	Kale kale, ho vha hu si na vhusiku muvhunduni wa vho Opio. @@Vhathu vho vha vha tshi eḓela musi vho neta nahone vha shuma musi vha tshi vuwa.
P2	Ḽiṅwe ḓuvha Opio o ṱuwa na mmbwa dzawe u ya u zwima. Nga murahu ha tshifhinga tshiṱuku, mmbwa dzawe dza thoma u gidimisa phala. Opio a dzi sala murahu. @@A gidima awara nnzhi. Tshifhinga tshoṱhe a tshi neta, o vha tshi awela. Nga murahu o dovha a gidima. Fhedzi a si wane mmbwa dzawe.
P3	Nga murahu ha maḓuvha manzhi, a swika muvhunduni. O ya kha iṅwe ya dzinnḓu nahone a amba na ṋemuḓi, "Ndo gidimisa phala lwa tshifhinga tshilapfu nahone ndo neta nga maanḓa. Ndi khou ṱoḓa u awela." @@Munna a ri, "Dzula fhasi u awele. Naa u nga takalela biya?" Opio o vha e na ḓora nga zwenezwo a i nwa. Nga murahu a eḓela.
P4	Musi a tshi vuwa, o vha a sa koni u vhona. O vula na u vala maṱo awe lunzhi lunzhi. A vhudza munna u ri, "Vho nṋea tshithu tshi si tshavhuḓi uri ndi nwe. A thi tsha vhona zwavhuḓi!" @@Munna a fhindula a ri, "A huna tsho khakheaho nga iwe. Ndi vhusiku zwino. A u athu vhona vhusiku? Musi ḓuvha ḽi tshi ṱuwa, vhusiku vhu a ḓa."
P5	Opio o vhudzisa mbudziso nnzhi dza malugana na vhusiku. A thoma u vhu funa nga maanḓa. Ene na khonani yawe ntswa vho amba u swika ḽi tshi tsha. @@O dzula ḽiṅwe ḓuvha u itela u vhona vhusiku vhu tshi dovha ha ḓa.
P6	Nga tsha matshelo nga matsheloni o vhudzisa khonani yawe, "Ndi nga dzhia hani vhusiku nda vhu isa muvhunduni wahashu? Ndi ṱoḓa vhathu vhahashu vha tshi vhona vhusiku." @@Munna a mu ṱalutshedza, "Musi ḽi tshi thoma u swifhala nga madekwana, u tshimbile u ye muvhunduni wahau. Arali wa sedza phanḓa, vhusiku vhu ḓo u tevhela. Arali wa sedza murahu, vhusiku vhu ḓo ṱuwa."
P7	Opio o ita zwe a vhudzwa zwone. Nga eneo madekwana, a thoma u tshimbila a tshi ya muvhunduni wahawe. @@O pfa vhusiku vhu tshi khou mu sala murahu musi a tshi khou tshimbila. O vha a tshi lingea u sedza murahu, fhedzi a si zwi ite.
P8	Musi a tshi dzhena muvhunduni, vhathu vho vha vha tshi khou ofha. Vha vhudzisa Opio, "Wo ri ḓisela vhulwadze vhufhio? U vhu vhutswu vhune ha khou u tevhela ndi mini?" @@Opio a ri, "Khonani dzanga, hetshi tshithu tshitswu tshi vhidzwa vhusiku. Ni khou ofha naa? Na nṋe ndo vha ndi tshi khou ofha."
P9	Opio a bvela phanḓa u ṱalutshedza, "Ni ḓo guda u funa vhusiku. Musi tshedza tshi tshi ḓa ri ḓo shuma nahone musi vhusiku vhu tshi ḓa, ri ḓo awela."
P10	Yeneyi ndi nḓila ye vhusiku ha swika ngayo muvhunduni wa vho Opio.

images:

illustrations/pages/1130.png
illustrations/pages/1131.png
illustrations/pages/1132.png
illustrations/pages/1133.png
illustrations/pages/1134.png
illustrations/pages/1135.png
illustrations/pages/1136.png
illustrations/pages/1130.png
illustrations/pages/1137.png
illustrations/pages/1138.png
illustrations/pages/1139.png

translations:

Afrikaans (Translation)	Hoe die nag na Opio se dorp gekom het	id=11503
Anii (Adaptation)	Ɖaa gɩjibɔŋɔ gɩ pɩ Opiyo agapapiri nɩ ma	id=34928
Ekegusii (Translation)	Buna obotuko bwachete ase ekenyoro Ki'Opio	id=2372
English (Original)	How night came to Opio's village	id=2102
French (Translation)	Comment La Nuit Vint Au Village D'Opioc	id=10841
isiNdebele (Translation)	Beza njani ubusuku ethresteni lika-Opio	id=35232
Kikamba (Translation)	Ũndũ Kĩvindu Kyokie Ndũanĩ Ya Opio	id=2373
Kiswahili (Translation)	Jinsi usiku uliingia kijijini kwa kina Opio	id=8690
Kiswahili (Translation)	Jinsi usiku ulivyoingia kijijini	id=16587
Luganda (Translation)	Engeri Ekiro Gye Kyajja Ku Kyalo Kya Kajoba	id=2375
Lugbarati (Translation)	Ini Eca Opio Vile Angua Ngoni Ngonia	id=2388
Lumasaaba (Translation)	Isaambo Isi Shishiilima Sheetsila Mu Shaalo Sha Opio	id=3112
Lunyole (Translation)	Engeri Eyi Owiire Wajamo Mu Hitahere Hya Watindi	id=2389
Lunyole (Translation)	Esambo Eyi Wire Wajaambo Muhitehere Hy’Opio	id=8692
Lusoga (Translation)	Endhidha yo obwire ku kyalo kyo Opiyo	id=28338
Lusoga (Translation)	Engeri obwire gye bwaidhamu ku kyalo kya Opio	id=30609
Maa (Translation)	Eneikunúnye Enkéwarie Emurúa E Opio	id=2777
Ng’aturkana (Translation)	Kona Abunio Aribu Nadakar a Opio	id=2390
Oluwanga (Translation)	Shinga Eshiro Shietsa Mulukoba Lwa Opio	id=2391
Siswati (Translation)	Indlela busuku lobefika ngayo khabo Opio	id=34472
Xitsonga (Translation)	Mafikelo ma Vusiku	id=34325
