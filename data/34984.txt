url:	https://africanstorybook.org/reader.php?id=34984&d=0&a=1
id:	34984
title:	Abelo ni cidoli ca mulumbu wake
author:	Jane  Mulenga and Mary  Ng'ambi
artist:	Jesse Breytenbach
lang:	Chinkhonde
level:	Longer paragraphs
lic:	Creative Commons: Attribution 4.0
thumb:	http://africanstorybook.org/illustrations/covers/34984.png
desc:	Nongwa nunu yamulumyana nu mulumbu wake

page_text:

P1	Pali mulumyana ngamu yake Abelo. Alipangile mwene gileta. @@Abelo atalinayo uwakumwendeshela gileta yake. Atile ku mulumbu wake Meli, "Ngulonda wakunendeshela gileta lyangu. Nalamba mphako cidoli cako. Cikale mwigileta."
P2	Loli Meli atile, "Hayi, ngulonda cidoli cangu." Nongwa yakuti Meli akanisishe cidoli cake Abelo akalele fiyo. Amupokile cidoli numuguza. @@Meli aguzile ciboko cinyake ca cidoli. Abelo aguzile yope Meli aguzile. Ciboko ca cidoli cadomphwike!
P3	Meli alilile fiyo nukindilila kwa mama wake. "Keta mama," atile, "Abelo adomphwile cidoli cangu iciboko. Alonda kuti akabike mwigileta lyake kabalilo ako nalonda pakwangasha."@@Mama wake atile, "Abelo atabomba kanunu."
P4	Mama inong'wine njila yomumanyishila ukuti angakola kangi cidoli camulumbu wake. Mama alinong'wine injila. @@Mama abukile kwa munyake uyo ali yo dokotala amulalwishe atile, "Ngulonda ubutuli bwako." Dokotala alyamwile atile, "Ninkhakutula buli, munyangu?"
P5	Mama alyamwile atile, "Mwana wangu Abelo akubomba kayilo kabibi fiyo masiku aga. Adomphwile ciboko cacidoli ca mulumbu wake. Atankhisa kubomba sona isi.@@Kilabo mphomubula ukuti isenaco icidoli kumwako ukuti usamubwesekeshele ciboko."
P6	"Nalamba umbule Abelo akuhombe pambombo yako. Atanasho ni ndalama, usamupeko galimoto yako yaliyolo asakusukile." Mama wa Abelo ayobile.@@Umunyake asekile nukuyoba ukuti, "Eheya! Fipokuya kanunu."
P7	Mama wa Abelo abukile kumwabo. Amulalwishe Abelo. "Ninga ubinile lumo ufulele kubuka kwanani?" Abelo atile, "Ninga mbinile pamo mfulele, mbagile ukuti mbuke kwa dokotala." @@Mama wa Abelo atile, "Ufuleshe icidoli nosi ubuke naco kwa dokotala."
P8	Abelo alyegile cidoli nubuka naco kwa dokotala. "Cidoli ici cifulele fiyo. Mama ambulile atile nise naco kumwako. Dokotala, unkhabikilapo ciboko cinyake?"@@Dokotala alitikishe ukuti aciketelele cidoli. Amenye utenthekesha ciboko cipya.
P9	Dokotala atile kwa Abelo, "Mbikilepo ciboko. Nosi uhombe ndalama. Unindalama silinga?"@@Abelo alyamwile atile, "Nalamba dokotala, ndangakuhomba ni mbombo iyi uyibombile."
P10	Dokotala atile, "Ndaga! Utanayo ndalama nayimo?" Galimoto yangu yifitile fiyo! Uyisuke mo upohombela."@@Abelo alyegile cobikamo misi na misi numwenda umuswepano. Alyegile akabalilo katali ukuti asuke galimoto imfitano yila.
P11	Abelo alyegile cidoli numupa mulumbu wake Meli. Ifi fyamuhobwishe fiyo Meli. Ambulile Abelo ukuti, "Uwe we mulumbu wangu wandumbula nunu. Wabomba fiyo potenthekesha cidoli cangu." @@"Mulumbu wangu, uhobokele papo nakalele kangi nukusulumalisha," ayobile Abelo.
P12	Kwanda sikulila, Abelo alekile kukola findu fya mulumbu wake. Agela fiyo ukuti aleke pokalala.@@Abelo akumbwike kabalilo kako alyegile posuka galimoto inyali ya dokotala. Alinong'wine ukuti citakaya cinunu pokalala nukonanga findu.

images:

illustrations/pages/25399.png
illustrations/pages/25393.png
illustrations/pages/25394.png
illustrations/pages/25395.png
illustrations/pages/25396.png
illustrations/pages/25398.png
illustrations/pages/25397.png
illustrations/pages/25399.png
illustrations/pages/25400.png
illustrations/pages/25401.png
illustrations/pages/25402.png
illustrations/pages/25403.png
illustrations/pages/25404.png

translations:

Afaan Oromo (Translation)	Abeeliif Ashaangulliitii Obboleettii isaa	id=35504
Afrikaans (Translation)	Abel en sy sussie se pop	id=37755
Amharic (Translation)	አቤልና የእህቱ አሻንጉሊት	id=21583
Amharic (Translation)	አቤልና የእህቱ አሻንጉሊት	id=21585
Chichewa (Translation)	Abel ndi chidole cha mchemwali wake	id=34950
Chitonga (Malawi) (Translation)	Abelu ndi chidoli chamuzichi waki	id=35009
Citumbuka (Translation)	Abel na mwanchi wamdumbu wakhe	id=35036
Ciyawo (Malawi) (Translation)	Abelo ni cidole ca alumbu ŵawo	id=35060
Ellomwe (Malawi) (Translation)	Abel na echidolle ya murokoriye	id=35094
English (Original)	Abel and his sister's doll	id=21513
English (Adaptation)	Abel and his sister's doll (Colour-in)	id=21518
French (Translation)	Abel et la poupée de sa sœur	id=33148
isiXhosa (Translation)	U-Abheli nonodoli kadade wabo	id=37838
isiZulu (Translation)	U-Abel nonodoli kadadewabo	id=37717
Kanuri (Translation)	Ngwalimi-a Fero Karamabe Yanzǝganabe-a	id=32287
Khoekhoegowab (Translation)	Abeli tsî ǃgâsas di popis tsîra xa	id=24666
Kinyarwanda (Translation)	igikinisho cya mushiki wa Abeli	id=23375
Kiswahili (Translation)	Abeli na mwanasesere wa dadake	id=34487
Luganda (Translation)	Abelli ne dolle ya mwanyinaze	id=23013
Lugwere (Translation)	abel ne ekidole ekya mwonyoko weh	id=23826
Lusoga (Translation)	Aberi ni dole wa mwaninha	id=24879
Lusoga (Translation)	Abeli ni doli wa'mwanhinha	id=31009
Oshikwanyama (Translation)	Abel nokapopifa kamumwaina	id=24148
Oshindonga (Translation)	Abel nokapopitha koka mwaina kadhona ke	id=23906
Otjiherero (Translation)	Abel no mbopi jomute kue	id=24176
Rukwangali (Translation)	Abel nosipopisa sampanzendi	id=31496
Runyankore (Translation)	Abeeri Na Dolle Ya  Mwine Nyina	id=24026
Sepedi (Translation)	Abele le mpopi wa sesi wa gagwe	id=33457
Sesotho (Lesotho) (Translation)	Abele le popi ea ausi oa hae	id=36336
Sesotho (South Africa) (Translation)	Abele le popo ya ausi wa hae Palesa	id=33369
Siswati (Translation)	Abel namdoli wadzadzewabo	id=33394
Tshivenḓa (Translation)	Avhele  na mpopi wa khaladzi awe	id=34293
Xitsonga (Translation)	Hlanganani na n'wampopi	id=34160
