url:	https://africanstorybook.org/reader.php?id=34487&d=0&a=1
id:	34487
title:	Abeli na mwanasesere wa dadake
author:	Geraldine  Nanjala
artist:	Jesse Breytenbach
lang:	Kiswahili
level:	Longer paragraphs
lic:	Creative Commons: Attribution 4.0
thumb:	http://africanstorybook.org/illustrations/covers/34487.png
desc:	Kisa tulivu kuhusu ndugu na dada

page_text:

P1	Kulikuwa na mvulana mmoja kwa jina Abeli. Alijitengenezea rukwama. Abeli hakuwa na dereva wa rukwama yake mpya. @@Akamwambia Meri dada yake, "Nataka dereva wa rukwama yangu. Tafadhali nipe mwanasesere wako. Anaweza kuketi ndani ya rukwama."
P2	Lakini Meri akasema, "Hapana, namtaka mwanasesere wangu." Wakati Meri hakumkubali amchukue mwanasesere, Abeli alikasirika sana. @@Alimnyakua mwanasesere na kumvuta. Meri alivuta mkono mwingine wa mwanasesere. Abeli alivuta na Meri akavuta. Mkono wa mwanasesere ukang'oka!
P3	Meri akalia na kukimbia kwa mama yake. "Angalia mama," akasema, "Abeli alivuta mkono wa mwanasesere wangu na ukang'oka. Alitaka mwanasesere wangu aketi ndani ya rukwama yake mpya lakini nilitaka kucheza naye." @@Mama yake akasema, "Abeli hakufanya tabia nzuri."
P4	Mama akawaza jinsi ya kumfunza mwanawe  kutogusa vitu vya dadake vya kuchezea. @@Alikuwa na wazo. Alikwenda kwa rafiki yake ambaye alikuwa daktari na kumwambia, "Tafadhali, nisaidie." Daktari akajibu, "Naweza kukusaidia namna gnai, rafiki yangu?"
P5	Mama akajibu, "Mwanangu Abeli ana tabia mbaya sana siku hizi. Aling'oa mkono wa mwanasesere wa dadake. Hastahili kufanya hivyo. @@Kesho nitamwambia akuletee huyo mwanasesere umrudishe mkono tena."
P6	"Tafadhali mwambie Abeli kuwa lazima akulipe kwa kazi yako. Hana pesa zozote, kwa hivyo utamwambia asafishe gari lako kubwa zee ambalo huwa na vumbi kila wakati," mama akasema. @@Rafiki yake alicheka na kusema, "Ee-ee! Hilo litakuwa jambo zuri."
P7	Mamake Abeli akarudi kwake nyumbani. Akamwuliza Abeli, ''Unapokuwa mgonjwa au kuwa na maumivu, wewe huenda wapi?" Abeli akajibu, "Wakati mimi ni mgonjwa au nikiwa na maumivu, lazima niende kwa daktari." @@Mama akasema, "Ulimwumiza mwanasesere, sasa ni sharti umpeleke kwa daktari."
P8	Kwa hivyo Abeli alimpeleka mwanasesere kwa daktari. "Huyu mwanasesere ameumia vibaya sana. Mama yangu aliniambia nimlete kwako. Daktari, unaweza kumpa mkono mpya?" @@Daktari alikubali kumtunza mwanasesere. Aliweza kutengeneza mkono mpya.
P9	Daktari akamwambia Abeli, "Mwanasesere ana mkono mpya. Lazima unilipe. Una pesa ngapi?" @@Abeli akajibu, "Tafadhali daktari, sina fedha zozote. Siwezi kukulipa kwa kazi yako."
P10	Daktari akasema, "Vizuri! Huna fedha zozote? Gari langu kubwa ni chafu mno! Lisafishe na hivyo ndivyo utakavyonilipa." @@Abeli akachukua ndoo ya maji na kitambaa safi. Ilichukua muda mrefu sana kusafisha gari hilo chafu.
P11	Kisha Abeli akamrudishia Meri mwanasesere wake. Alifurahi sana na kumwambia Abeli, "Wewe ni ndugu mzuri. Asante sana kwa kumtengeneza mwanasesere wangu." @@"Dadangu, pole kwa kukasirika na kukuhuzunisha," akasema Abeli.
P12	Tangu siku hiyo, Abeli hakuchukua vitu vya dadake tena. Na akajaribu sana ili asikasirishwe naye.@@Abeli alikumbuka muda aliouchukua kusafisha gari lile kubwa, chafu la daktari. Akaamua haikufaa kukasirika na kuvunja vitu.

images:

illustrations/pages/25399.png
illustrations/pages/25393.png
illustrations/pages/25394.png
illustrations/pages/25395.png
illustrations/pages/25396.png
illustrations/pages/25398.png
illustrations/pages/25397.png
illustrations/pages/25399.png
illustrations/pages/25400.png
illustrations/pages/25401.png
illustrations/pages/25402.png
illustrations/pages/25403.png
illustrations/pages/25404.png

translations:

Afaan Oromo (Translation)	Abeeliif Ashaangulliitii Obboleettii isaa	id=35504
Afrikaans (Translation)	Abel en sy sussie se pop	id=37755
Amharic (Translation)	አቤልና የእህቱ አሻንጉሊት	id=21583
Amharic (Translation)	አቤልና የእህቱ አሻንጉሊት	id=21585
Chichewa (Translation)	Abel ndi chidole cha mchemwali wake	id=34950
Chinkhonde (Translation)	Abelo ni cidoli ca mulumbu wake	id=34984
Chitonga (Malawi) (Translation)	Abelu ndi chidoli chamuzichi waki	id=35009
Citumbuka (Translation)	Abel na mwanchi wamdumbu wakhe	id=35036
Ciyawo (Malawi) (Translation)	Abelo ni cidole ca alumbu ŵawo	id=35060
Ellomwe (Malawi) (Translation)	Abel na echidolle ya murokoriye	id=35094
English (Original)	Abel and his sister's doll	id=21513
English (Adaptation)	Abel and his sister's doll (Colour-in)	id=21518
French (Translation)	Abel et la poupée de sa sœur	id=33148
isiXhosa (Translation)	U-Abheli nonodoli kadade wabo	id=37838
isiZulu (Translation)	U-Abel nonodoli kadadewabo	id=37717
Kanuri (Translation)	Ngwalimi-a Fero Karamabe Yanzǝganabe-a	id=32287
Khoekhoegowab (Translation)	Abeli tsî ǃgâsas di popis tsîra xa	id=24666
Kinyarwanda (Translation)	igikinisho cya mushiki wa Abeli	id=23375
Luganda (Translation)	Abelli ne dolle ya mwanyinaze	id=23013
Lugwere (Translation)	abel ne ekidole ekya mwonyoko weh	id=23826
Lusoga (Translation)	Aberi ni dole wa mwaninha	id=24879
Lusoga (Translation)	Abeli ni doli wa'mwanhinha	id=31009
Oshikwanyama (Translation)	Abel nokapopifa kamumwaina	id=24148
Oshindonga (Translation)	Abel nokapopitha koka mwaina kadhona ke	id=23906
Otjiherero (Translation)	Abel no mbopi jomute kue	id=24176
Rukwangali (Translation)	Abel nosipopisa sampanzendi	id=31496
Runyankore (Translation)	Abeeri Na Dolle Ya  Mwine Nyina	id=24026
Sepedi (Translation)	Abele le mpopi wa sesi wa gagwe	id=33457
Sesotho (Lesotho) (Translation)	Abele le popi ea ausi oa hae	id=36336
Sesotho (South Africa) (Translation)	Abele le popo ya ausi wa hae Palesa	id=33369
Siswati (Translation)	Abel namdoli wadzadzewabo	id=33394
Tshivenḓa (Translation)	Avhele  na mpopi wa khaladzi awe	id=34293
Xitsonga (Translation)	Hlanganani na n'wampopi	id=34160
