url:	https://africanstorybook.org/reader.php?id=39238&d=0&a=1
id:	39238
title:	Hlapi ya molalatladi
author:	Diana  Tebeila
artist:	Diana  Tebeila
lang:	Sepedi
level:	Longer paragraphs
lic:	Creative Commons: Attribution 4.0
thumb:	http://africanstorybook.org/illustrations/covers/39238.png
desc:	Kanegelo e re botša ka moo dihlapi di hweditšego mebala ka gona go tšwa go molalatladi wa go loka wa go ba le botho ka gona

Puku kanegelo e hlamilwe ka ngwaga wa 2022 e le projeke ya mohlakanelwa yeo e akaretšago Dipuku Kanegelo tša Afrika (African Storybook)

page_text:

P1	Kgale kgale, ge dihlapi di be di hloka mebala, go be go nale hlapi yeo leina la yona e lego Pono. Leina le hlaloša go bonela pele.@@Pono o be e dula le dihlapi tše dingwe lewatleng la kgauswi le naga ya Afrika-Borwa.
P2	Ka letšatši le lengwe, Pono a ntšha hlogo ka ntle ga meetsi. @@Hlapi e ile ya bona molalatladi ka mebela ye mebotse.@@Pono a kgahlwa ke mebala yeo ya molalatladi.
P3	Pono a dumediša molalatladi a re, "O yo mobotse bjang ka mebala ya gago ya go taga. Hle, ke kgopela o abelane le nna mebala ya gago?"@@Molalatladi o be o thabile kudu gape wa leboga hlapi ka mantšu a ma botse a go tumiša.
P4	Molalatladi o ile wa araba wa re, "Ke tla abela mebala le wena gomme le wena o tla ba molalatladi. Ke a tseba gore re tlile bagwera."@@Molalatladi o ile wa futšwetša moya mmeleng wa Pono gomme mebala ka moka ya phatlalala mmeleng wa hlapi.
P5	Pono be thaba kudu go bona mmele wa yona o nale mebala ye mebotse, go swana le molalatladi. @@Hlapi e ile ya leboga mogwera wa yona.
P6	Pono o ile a ruthela fase ka meetsing. Dihlapi ka moka di be di maketše go bona mmele wa Pono ka mebala ye mebotse ya molalatladi.@@Dihlapi tše dingwe di ile tša kgobokanela Pono, yena o ile a ba anegela gore go diregileng.
P7	Dihlapi tše dingwe di ile tša mmotšiša ge e ka ba molalatladi a ka abela mebala le bona. @@Pono o ile a re mogwera wa gagwe o lokile kudu gape o a thuša. @@Dihlapi ka moka tša ntšhetša dihlogo ka ntle ga mmetsi go bolela le molalatladi.
P8	Molalatladi o ile wa kgopela hlapi ye ngwe le yengwe go kgetha mebala.@@E ile ya futšwetša mebala go dihlapi, gomme tša taga ka mebala.@@"Re a leboga, molalatladi!" gwa realo dihlapi.@@Ke ka moo dihlapi di hweditšego mebala ka gona mmeleng wa tšona.

images:

illustrations/pages/6012001040.png
illustrations/pages/6012001036.png
illustrations/pages/6012001037.png
illustrations/pages/6012001038.png
illustrations/pages/6012001039.png
illustrations/pages/6012001040.png
illustrations/pages/6012001041.png
illustrations/pages/6012001042.png
illustrations/pages/6012001043.png

translations:

English (Original)	Rainbow Fish	id=38831
