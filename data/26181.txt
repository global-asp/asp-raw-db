url:	https://africanstorybook.org/reader.php?id=26181&d=0&a=1
id:	26181
title:	Inshuti ya Keza
author:	Jean Paul Harelimana
artist:	Idowu Abayomi Oluwasegun
lang:	Kinyarwanda
level:	Longer paragraphs
lic:	Creative Commons: Attribution 4.0
thumb:	https://africanstorybook.org/illustrations/covers/26181.png
desc:	Umukobwa ukiri muto byaramugoye kwisanzura mu bandi bana mu mudugudu. Yahisemo kwiyotera akazuba kugira ngo abyakire.

page_text:

P1	Mu mudugudu wegereye ikiyaga, hari hatuye umwana w' umukobwa.

Yitwaga Keza.
P2	Se wa Keza yari umurobyi w' ikirangirire. Yari afite akato gato yaroberagamo.

Keza yashimishwaga no kujyana na se kuroba.
P3	Keza yakundaga kureba abana b'abahungu bari gukina umupira.

Umunsi umw yakundaga kubasaba ati, "Reka nkine namwe."

Abahungu bakamuseka bavuga bati, "Genda ukinire ahihishe kandi ushake abandi bakobwa mukine."
P4	Abakobwa nabo bakabwira Keza bati, "Amaguru yawe ni maremare cyane." Ibyo bikarakaza Keza.

Buri gitondo, Keza yabyinaga wenyine n' izuba.

Izuba ryahindutse inshuti ya Keza.
P5	Umunsi umwe izuba ntiryigeze rirasa. Isake ntizabitse, inyoni ntizarirmbyendetse n'abana ntibigeze bajya ku ishuri. Na Se nawe ntiyigeze ajya kuroba.

Keza yararakay cyane aribaza ati, "Zuba nshuti yange, wagiye he? Kuki uyu munsi hijimye?"
P6	Keza yagiye kubwira abandi bana ukuntu yababaye. Ariko baramusetse baramubwira bati, "Birashoboka ko inshuti yawe Zuba yapfuye cyngwa se yigiriye ahandi aragusiga."

Keza aravuga ati, "Izuba ni inshuti yange, ntishobora gupfa."
P7	Keza yarababaye maze yirukira mu nzu. Yateye umupira wa musaza we n'ingufu nyinshi.
P8	Keza yaratekereje ati, "Nzakina n'uyu mupira kugeza igihe inshuti yange Zuba azagarukira."

Yafashe umupira yirukanka ajya hanze.
P9	Igihe Keza yari ageze hanze, yateretse umupira hasi. Yaratekereje ati, "Ubu nshobora gukina nka bo."
P10	Nk'uko buri wese yarebaga hejuru, umupira waburiye mu bicu binini. 

Habayeho guceceka cyane.
P11	Mukanya gato igicu kinini kiratamuruka, izuba riracana. 

Ubuzima bugaruka muri wa mudugudu wegereye ikiyaga.
P12	Keza ntiyizeye ko yashoboye kuzana Izuba mu mudugudu. Icyari kiza kuruta byose nuko Izuba ryari rigarutse mu buzima bwe.

images:

illustrations/pages/26422.png
illustrations/pages/26422.png
illustrations/pages/26423.png
illustrations/pages/26424.png
illustrations/pages/26425.png
illustrations/pages/26426.png
illustrations/pages/26427.png
illustrations/pages/26428.png
illustrations/pages/26429.png
illustrations/pages/26430.png
illustrations/pages/26431.png
illustrations/pages/26432.png
illustrations/pages/26433.png

translations:

English (Translation)	Aku the Sun Maker	id=22552
English (Adaptation)	Atieno's friend	id=23686
Ga (Original)	Aku Hulu Feelɔ lɛ	id=22507
Kiswahili (Translation)	Aku, Rafikiye Jua	id=22560
Luganda (Translation)	Mukwano gwa Atieno	id=24272
Lusoga (Translation)	Mukwano  gwa  Kampi	id=28058
