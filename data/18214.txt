url:	http://africanstorybook.org/reader.php?id=18214&d=0&a=1
id:	18214
title:	Ewura Kayanja Nε Mobe Ebichesobi
author:	Joseph Ahiah (OLE Ghana)
artist:	Natalie Propa
lang:	Gonja
level:	Longer paragraphs
lic:	Creative Commons: Attribution 3.0
thumb:	http://africanstorybook.org/illustrations/covers/18214.png
desc:	Kagbenejajε be keshεrpaŋ ewurpibiche lεla ka be mobe edempo so

page_text:

P1	Dradra na ewura ko e daa wͻta nε baa tεr mo Kayanja. Mo nε mobe eche nε bumo piibiche Apenyo e daa wͻ lambuto. Ewurapiibiche Apenyo daa walε kebita amoso benyen damta daa sha nɛ be kil. Ama ewur Keyanja daa sha kishasɔ damta.
P2	Amata ewur Kayanja be lambu ela ewura Aluda gboŋ be lanta. Be daa ter mo na loŋ nkpal mobe bechinasapo daa dase mo na. (Edaa nyane na atu ekama nɛ efil mo!) Ewura Aluda be eche daaŋ wu nε malaria n chenyɔ na to nε e naa sha eche.
P3	Amoso ewur daŋso numu na yͻ ewura Kayanja kuta nɛ e ya chultε mobe kabiachesobi na. Be ka bee bir kumo be kilejima na,  bemobe kenyε Kakembo nu kumo. Mo alε nε kabichesobi na daa wͻ bel na nε e futi mobe a soε.
P4	Ndoŋ nna nε ewura Aludah shuli fanε,  e beeŋ taa mobe kapεta galga nɛ kabasibi kumaalε kpa daŋεso kechutε na so na. Ewura Aludah nε Apenyo be kejafo be ntamanto be siriya bee wɔrɔ. Ewurna nyi anε kumo loŋ maaŋ par mobe ebiche na.
P5	Bͻkwiε pͻε nε kijafo na be kache e fo bumobe kinyɛ Kakembo futi Apenya be asoe loŋ so. Mobe Ewura piibi fo tuto bee wͻrͻ fo nε Ewura Aludah be Kijafo be siriya bͻkwiε ere to.
P6	Nε ku wͻrͻ kisheŋ purwase n sa Apenyo kumobe faranku na,  e mo naa nyi kanane e beeŋ wͻrͻ. Nε e laŋε mfε mfara,  "Ma ere maaŋ kil Ewura Aludah,  kanyen numu daŋso na meeŋ wule n yaa wu Trevor pͻε nε ku ba wͻrͻ."  Trevor daa la Apenyo be edenpo na.
P7	Loŋ be kanye na nε Apenyo yuri n ler lembu na to nε mo tuto daŋ pin nkpanε e yͻ agboŋ daaŋ dii mo Nε e bulͻ kupͻ limpiriŋ na to,  n shile n dii a bee,  nliŋito nɛ afinri to pͻε n fo Trevor pe. Ka yaa fo loŋ na nε e gben nε akoŋ nε achukoŋ kumo.
P8	Trevor boshi ma edempo manε e ba fobe kanyiso nε ekpa wͻfɔ ere saŋa ere tô,  E nya nyaŋ nchu nuuso n sa mo nshiŋ yige nka wushi. Trevor maŋ jujoto n kaŋ bishi Apenyo mobe kebͻaya.
P9	Nε Trevor bishi,  "Ma edempo manε e bra dalili." Adenyo futε n malga kagbene jajaso,  "Ntuto bee sha na nε e kil mana n as Ewura Aludah kpenso na. Ama ma ere maaŋ tiŋ kil kanyen burͻburͻ na. Trevor,  fo nɛ mee sha nɛ n kil hali fo ka maŋ kͻ shεŋ ere,  n wͻrͻ siiya nε anye e ji e wurfoŋ,  mee sha fo ga."
P10	Trevor shu n kaŋε mo fo nyi,  "N ka maaŋ n tiŋ nya kechultε be asͻ nε fo tuto bee ŋini na,  n la kabranyenbi tripo na." Apenyo kaŋε mo,  "N nyi,  fo nε mee sha nε n kil." Nε e fε mfrε gbre,  "N kaŋε fo nawule nɛ mee sha nɛ n kil. E fɛ komobe mfra n kaŋɛ anye e yɔ Kategga n ya wu ekuloŋ wura na nɛ e ta anye n dii lur na be kabaso ndoŋ. Komo loŋ anyeeŋ shilε nε ntuto maŋ naŋ wu anye."
P11	Ewura Kayanja ba wu fanε mobe ebiche Apenyo be ke ŋana n shile n ler lanto nε e sa mobe bebaŋapoana kɔnɔ fanε bu fin mo kade na to m bra mo. Ewura na be bebaŋɛpo,  nε kade na to ebi kikε fin Apenyo n gben kade na to. Nε agbo luri Ewura Kayanja nε e yε be luri kupun na to be kapilakama n fin mo.
P12	Apenyo nε Trevor ka kuse a yͻ lur na se,  nε bͻrε fara a mͻl. Nε afuu gboŋ gboŋi fara a da.
P13	Ekuloŋnyen Kategga bee krε mobe ekuloŋ nε bu ya fo. Nε Trevor kaŋε Kategga fanε e saŋε n ta bumon dii kabaso ndoŋ. Ndoŋ nna nε Kategga kini,  n kaŋε bumo fanε afuu na fara a da kumobe loŋ be enite maŋ wale.
P14	Trevor matiso n ŋini to n sa Kategga kusonε ke baa sha nε e ta bemo n dii lur na. Nε e soŋi enͻ mobe jifa to n lara kamansharbi fuful n sa Kategga. Jimanε monε Kategga ka ba nu bumo mpͻl na nɛ kemanshεrbi fuful na nε awobiibi diimo. Nε e shuliso n sa bumo fenε e beeŋ ta bumo n dii hali kakpa ka maŋ bugina.
P15	Kategga gberge ekuloŋ na mba nchu na ase n kaŋɛ bumo fanε bu luri n ka ta mobe kimoli n fara a muli. Saŋε na so nε ewura Kayanja nε Ewura Aludah ba fo lur na ase,  bu ba wu baasa asa ekuloŋ na to. Nε ke wͻrͻ bumo fanε bedempobunyͻ na e naa shile.
P16	Kategga gberge ekuloŋ na mba nchu na ase n kaŋɛ bumo fanε bu luri n ka ta mobe kimoli n fara a muli. Saŋε na so nε ewura Kayanja nε Ewura Aludah ba fo lur na ase,  bu ba wu baasa asa ekuloŋ na to. Nε ke wͻrͻ bumo fanε bedempobunyͻ na e naa shile.

images:

illustrations/pages/10069.png
illustrations/pages/10074.png
illustrations/pages/10063.png
illustrations/pages/10064.png
illustrations/pages/10065.png
illustrations/pages/10066.png
illustrations/pages/10067.png
illustrations/pages/10069.png
illustrations/pages/10070.png
illustrations/pages/10071.png
illustrations/pages/10072.png
illustrations/pages/10211.png
illustrations/pages/10075.png
illustrations/pages/10076.png
illustrations/pages/10077.png
illustrations/pages/10078.png
illustrations/pages/10079.png

translations:

Afrikaans (Translation)	Koning Kaja en Sy Dogter	id=20076
Akuapem Twi (Translation)	Ɔhempɔn Kayanja Ne Ne Babea	id=18462
Asante Twi (Translation)	Ɔhene Kayanja Ne Ne Babaa	id=18222
ChiTonga (Translation)	Mwami Kayanja Amwanaakwe Musimbi	id=18652
CiNyanja (Translation)	Mfumu Kayanja Namwana Wake Musikana	id=18670
Dagaare (Translation)	Naa Kayanja Ne O  Pɔgeyaa	id=17774
Dagbani/Dagbanli (Translation)	Naa Kayanja Mini O Bipuɣiŋga	id=18161
Dangme (Translation)	Matsɛ Kayanja Kɛ E Bi Yo Ɔ	id=18341
Dhopadhola (Translation)	Kere Kodi Nyare	id=18750
English (Original)	King Kayanja and His Daughter	id=10210
Ewe (Translation)	Fia Kayanja Kple Via Nyɔnuvi	id=18172
Fante (Translation)	Ɔhen Kayanja Na Ne Babasia	id=18492
French (Translation)	Le Roi Kayanja Et Sa Fille	id=12664
Ga (Translation)	Maŋtsɛ Okaija Kɛ Ebiyoo Lɛ	id=18336
IciBemba (Translation)	Imfumu Kayanja Noomwana Waiko Umwanakashi	id=18675
isiNdebele (Translation)	Ikosi Umjekejeke Nendodakazi Yakhe	id=13054
isiXhosa (Translation)	Ikumkani Ukayanja Nentwazana Yakhe	id=17574
isiZulu (Translation)	Inkosi Undabenhle Nendodakazi Yayo	id=16472
Kasem (Translation)	Pɛ Kayanja De O Bukɔ	id=18228
Kiswahili (Translation)	Binti Wa Mflame Kayanja	id=12899
Mampruli (Translation)	Naaba Kayangya Ni U Bipuŋŋa	id=19353
Ng’aturkana (Translation)	Ekapolon Kayanja Ka Nakookeng	id=12922
Nzema (Translation)	Belemgbunli Kayanja Nee Ɔra Raalɛ Ne	id=18422
Oluwanga (Translation)	Omukhana Wo Omwami Kayanja	id=12954
Portuguese (Translation)	O Rei Kayanja E a Súa Filla	id=13644
Portuguese (Translation)	O Rei Kayanja E a Sua Filha	id=16719
Sepedi (Translation)	Kgoši Kayanja Le Morwedi Wa Gagwe	id=18163
Sesotho (South Africa) (Translation)	Morena Kadi Le Moradi Wa Hae	id=20035
Setswana (Translation)	Kgosi Mothupi Le Morwadiagwe	id=14957
SiLozi (Translation)	Mulena Kayanja Ni Mwana Wa Hae Wa Musizani	id=18741
Tshivenda (Translation)	Thovhele Kayanja Na Ṅwananyana Wawe	id=18277
Xitsonga (Translation)	Hosinkulu Kayanja Na Nhwanyana Wa Yena	id=18872
