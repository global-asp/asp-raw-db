url:	http://africanstorybook.org/reader.php?id=3176&d=0&a=1
id:	3176
title:	Ugogo Owayenomusa Nentombazane Enukayo
author:	Family Literacy Project
artist:	Catherine Groenewald
lang:	isiZulu
level:	Longer paragraphs
lic:	Creative Commons: Attribution 3.0
thumb:	http://africanstorybook.org/illustrations/covers/3176.png
desc:	Ugogo kaThandeka wayenzela uThandeka izigege ezinhle. Amanye amantombazane ayenomona ngezigege zakhe

page_text:

P1	UThandeka wayeyintombazane enhle,  futhi ugogo wakhe enomusa.
P2	Ugogo wakhe wayechitha isikhathi sakhe enzela uThandeka izigege ezinhle. UThandeka wayethanda ukugqoka izigege zakhe.
P3	Amanye amantombazane endaweni ayenomona ngesigege sikaThandeka. Babezibuza ukuthi bangamkhumula kanjani isigege sakhe. Kodwa kwakungelula ukukhumula izingubo zakhe uma ezigqokile.
P4	Ngolunye usuku amantombazane ammema ukuthi bahambe bayobhukuda emfuleni oseduze. Osebeni lomfula bonke bakhumula izigege zabo ukuze zingabimanzi. Bagxumela emanzini babhukuda isikhashana.
P5	Uma sebeqedile ukubhukuda,  enye yamantombazane eyayinomona kakhulu yathatha isigege sikaThandeka yasiphonsa emanzini,  eduze nendawo ehlala inyoka enkulu. Emva kwaloko wonke amantombazane ahamba amshiya lapho ekhala uThandeka.
P6	Inyoka enkulu yezwa okhalayo,  yashibilika yaphuma emanzini yabona intombazane enhle,  yayigwinya kanye nesigege sayo.
P7	Ngenhlanhla inyoka ayikuthandanga ukunambitheka kwesigege sakhe. Yasiphimisela ngaphandle kanye naye uThandeka. Bawela ngaphandle osebeni lomfula,  bemanziswe amathe enyoka anuka kabi abaphume nawo esiswini senyoka.
P8	UThandeka onukayo wagqoka isigege sakhe esinukayo,  wagijima waya ekhaya kubazali bakhe wayecula ethi:.
P9	Thandeka waphoxeka kakhulu. Wagijima waya endlini kamalumekazi nomalume wakhe,  bamuzwa ecula:.
P10	UThandeka wayesesalelwe indlu kagogo wakhe kuphela. Inhliziyo yakhe yayibuhlungu. Wacabanga ukuthi akukho muntu omthandayo ngenxa kwephunga elibi ayesenalo.
P11	Kodwa ugogo wakhe akazange amxoshe wamgeza,  kanye nesigege sakhe,  wenza konke kwanuka kamnandi.
P12	UThandeka wahlala nogogo wakhe iminyaka eminingi. Ngelinye ilanga indodana yenkosi eyisicebi yacela ukumshada.
P13	Abazali baka Thandeka bezwa ngomshado,  bese bamcela ukuthi abuyele ekhaya.
P14	UThandeka wazikhumbula ukuthi wayenuka kabi kanjani, wakhumbula ukuthi bamphatha kabi kanjani. Wabatshela ukuthi angeke abuyele ekhaya. "Abazali kufanele babathande abantwana babo," kusho yena,  "noma benuka kabi."
P15	UThandeka wacela ugogo wakhe ukuthi azohlala nabo emzini wendodana yenkosi eyisicebi.
P16	Ukhulu wakhe wayejabule kakhulu, ephatheke kahle futhi ezizwa ebalulekile.

images:

illustrations/pages/1094.png
illustrations/pages/1095.png
illustrations/pages/1096.png
illustrations/pages/1097.png
illustrations/pages/1098.png
illustrations/pages/1099.png
illustrations/pages/1100.png
illustrations/pages/1101.png
illustrations/pages/1102.png
illustrations/pages/1103.png
illustrations/pages/1104.png
illustrations/pages/1094.png
illustrations/pages/1105.png
illustrations/pages/1106.png
illustrations/pages/1107.png
illustrations/pages/1108.png
illustrations/pages/1109.png

translations:

English (Original)	Grandmother and the Smelly Girl	id=8979
Kiswahili (Translation)	Msichana Aliyenuka	id=3177
Luganda (Translation)	Jjaja Omukyala Eyali Ow’Ekisa Eri Omuwala Awunya	id=7135
Lumasaaba (Translation)	Kuukhu N’Umukhaana Uwunya Buubi	id=3178
Ng’aturkana (Translation)	Ata Ka Apese Nakauron	id=7062
Sepedi (Translation)	Mokgekolo Le Ngwanyana Wa Go Nkga	id=13079
Sesotho (Lesotho) (Translation)	Nkhono Ea Mokhoa O Hantle, Le Ngoanana Ea Nkhang	id=2279
