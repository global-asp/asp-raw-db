url:	https://africanstorybook.org/reader.php?id=34469&d=0&a=1
id:	34469
title:	Umjikeni waKeke
author:	Mduduzi Benjie Shongwe
artist:	Marion Drew
lang:	Siswati
level:	First paragraphs
lic:	Creative Commons: Attribution 4.0
thumb:	http://africanstorybook.org/illustrations/covers/34469.png
desc:	Keke abedlala kumjikeni wakhe lawutsandzako. Besewugijima kakhulu impela. Besesaba kutsi utawundizela enyangeni.

page_text:

P1	Keke wahlala kumjikeni wakhe. Bekawutsandza umjikeni wakhe.@@Bekungumjikeni loncono kunayo yonkhe esikolweni sakhe.
P2	Umjikeni waKeke wacale wahamba kancane. Waya embili nasemuva, emuva nasembili.@@Ngesikhatsi Keke anyakata, umjikeni wakhe wacala kuhamba ngelitubane kakhulu.
P3	Masinyane besekasetulu. Keke wabuka phasi emhlabatsini. Bekasasetulu kakhulu.@@"Yeee!" amemeta. "Bukani kutsi sengisetulu kangakanani!"
P4	Bekajabula ngekuba setulu. Besekakwati kubona indzawo yonkhe.@@Bekasaphakeme cishe ngangetinyoni letindiza ngetulu kwensimu yemmbila.
P5	Ngemuva kwesikhatsi Keke besekafuna kubuyela phasi. Umjikeni bewungasemi.@@"Yo, yo, yo," amemeta. "Angikwati kuwumisa lomjikeni!"
P6	Umjikeni wachubeka nekuhamba. Uya etulu naphasi, etulu naphasi. Keke besekasaba.@@"Kantsi utongiyisa kuphi lomjikeni? Kungenteka ngiye etulu enyangeni. Kufanele ngehle!" akhala.
P7	Ngako, Keke wawuyekela umjikeni watihambela wodvwa. Wawela phasi, phasi, phasi.
P8	"Yo, yo, yo!" kwakhala labanye bantfwana. Keke wawela emhlabatsini. Walimala inhloko.@@"Eeeeh, eeeeh, eeeh," akhala.
P9	Labanye bantfwana bebakhatsatekile. Keke bekangati kutsi kufanele enteni.@@"Eeeeh, eeeeh, eeeh," akhala.
P10	Bantfwana babita thishela wabo. "Mem' Mpho, sicela ute!" bamemeta.@@"Keke uwe kumjikeni. Ulimele inhloko yakhe."
P11	Mem' Mpho wagijima weta kumjikeni. Waphakamisa Keke wase ucabuza inhloko yakhe.@@Keke wamoyitela, watsi, "Sekuncono. Ngeke ngiphindze ngiye kuloya mjikeni ngedvwana. Angifuni kuya enyangeni."
P12	Mem' Mpho watsi, "Esikhatsini lesitako ngitawuba kanye nawe kumjikeni, Keke."@@Sitokuya enyangeni sobabili!"

images:

illustrations/pages/9324.png
illustrations/pages/9319.png
illustrations/pages/9320.png
illustrations/pages/9321.png
illustrations/pages/9322.png
illustrations/pages/9323.png
illustrations/pages/9324.png
illustrations/pages/9325.png
illustrations/pages/9326.png
illustrations/pages/9327.png
illustrations/pages/9328.png
illustrations/pages/9329.png
illustrations/pages/9330.png

translations:

Afrikaans (Adaptation)	Keke se swaai	id=10535
Anii (Adaptation)	Kaɖiija n'alaakpa	id=39765
English (Translation)	Keke's swing	id=9792
French (Translation)	La Balançoire De Kéké	id=10844
isiNdebele (Translation)	Umjinko kaKeke	id=35229
Lusoga (Translation)	Ekyensuubo  kya Kateme	id=31480
Portuguese (Translation)	O Baloiço Da Keke	id=16655
Rutooro (Translation)	Omwesuuso Gwa Keke	id=10553
Sesotho (Lesotho) (Original)	Senkokomaile sa Keke	id=9790
Sesotho (South Africa) (Translation)	Moswinki wa Keke	id=33521
Setswana (Translation)	Swinki ya ga Keke	id=39416
Tshivenḓa (Translation)	Muswinki wa Keke	id=34248
Xitsonga (Translation)	Mujombe wa Kulani	id=34322
