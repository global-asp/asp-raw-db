url:	http://africanstorybook.org/reader.php?id=3083&d=0&a=1
id:	3083
title:	Sungura Na Kobe (Tena!)
author:	Brigid Simiyu
artist:	Padmanabha
lang:	Kiswahili
level:	Longer paragraphs
lic:	Creative Commons: Attribution 3.0
thumb:	http://africanstorybook.org/illustrations/covers/3083.png
desc:	Unakumbuka jinsi kobe mwenda pole alivyomshinda sungura mwenye kiburi katika ile mbio kuu hapo zamani?  Sasa hao wawili wamerudi

page_text:

P1	Je,  unakumbuka Mbio Kuu kati ya Sungura na Kobe? Kwa muda mrefu,  hakuna yeyote katika miliki ya wanyama aliyeweza kuongea juu ya jambo tofauti ila ile Mbio Kuu na wapinzani wake wawili.
P2	Inajulikana kwamba Sungura alishindwa kwa kuwa mvivu na mwenye kujiamini zaidi. Vile vile inajulikana kuwa Kobe alishinda kwa mwendo wake wa pole na kwa kuwa imara. Wanyama wa msitu walijua hili na wakaendelea kuwaheshimu wanyama hao wawili kwa kiwango sawa.
P3	Kobe na Sungura waliendelea kuwa marafiki. Kobe hakujivuna kwa sababu ya ushindi wake,  na Sungura,  akifahamu kuwa alikuwa ameshindwa kwa uwazi,  hakumahikia Kobe kisasi.
P4	Miezi mingi ilipita. Mfalme wa mwitu ambako Sungura na Kobe waliishi alikuwa na jambo muhimu alilotaka kujadiliana na mfalme wa mwitu jirani. Lakini mfalme wa kwanza hangeweza kuondoka pale wakati huo. Badala yake,  aliwatuma Sungura na Kobe kama kumwakilishi kwa yule mfalme mwingine.
P5	"Mmoja wenu angalau,  atalazimika kwenda kwa ufalme jirani," aliamrisha mfalme wakati Sungura na Kobe walikuja mbele zake. "Ninataka mjadili mambo muhimu na mfalme wa huko,  na kisha mniletee ripoti kuhusu maoni na mawazo yake juu ya mambo hayo. Sasa,  nendeni!" Alisema alipomaliza.
P6	Walipokuwa wakiondoka,  aliongeza,  "Kumbukeni,  mna siku moja tu ya kukamilisha kazi hiyo."
P7	Barabara ya kwenda kwa ufalme jirani haikuwa laini wala rahisi. Ilijaa miiba.
P8	Vile vile kulikuwa na mito miwili iliyokuwa na mawe makubwa.
P9	Baada ya kuwaza kiasi,  sungura na kobe waligundua kwamba hakuna mmoja wao ambaye angeweza kuitimiza ile kazi pekee yake. Walilazimika kusafiri pamoja. Mpango ulikuwa kwamba Sungura ambebe Kobe wakipita sehemu yenye miiba. Naye Kobe ambebe Sungura wakati wanavuka mito.
P10	Siku iliyofuata,  walikusanya jumbe tofauti kutoka kwa mfalme wao na kujitayarisha kuondoka. Sungura alitembea kwa hatua refu refu akakamilisha mwendo wa kupita sehemu ya miiba kwa kasi.Â Kobe alijishikilia asije akaanguka na kupoteza maisha yake.
P11	Walipofikia mto,  walibadilishana na Sungura akampanda Kobe mgongoni. Kobe aliogelea kutoka upande mmoja wa mto hadi mwingine kwa wepesi. Baada ya kuvuka mito yote miwili,  haikuwachukuwa muda mrefu kufika katika ule ufalme jirani.
P12	Baada ya majadiliano mapana na yule mfalme jirani kuhusiana na mambo yote kutoka kwa mfalme wao,  Sungura na Kobe walikuwa tayari kuondoka.
P13	Safari ya kurudi ilikuwa nyororo na nyepesi kuliko ya kwenda kwani wote wawili walijua la kufanya. Sungura na Kobe walikuwa wamefanya kazi pamoja kwa maelewano makubwa hata wakamfikia mfalme wao kabla ya muda waliopewa!

images:

illustrations/pages/2036.png
illustrations/pages/2037.png
illustrations/pages/2038.png
illustrations/pages/2039.png
illustrations/pages/2040.png
illustrations/pages/2042.png
illustrations/pages/2043.png
illustrations/pages/2044.png
illustrations/pages/2045.png
illustrations/pages/2046.png
illustrations/pages/2048.png
illustrations/pages/2050.png
illustrations/pages/2051.png
illustrations/pages/2052.png
illustrations/pages/2054.png
illustrations/pages/2056.png

translations:

English (Original)	Hare and Tortoise (Again!)	id=2058
English (Adaptation)	Tortoise And Rabbit	id=21320
isiXhosa (Translation)	Ngumvundla Nofudo (Kwakhona!)	id=3084
