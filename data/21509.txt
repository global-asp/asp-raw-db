url:	http://africanstorybook.org/reader.php?id=21509&d=0&a=1
id:	21509
title:	U-Daisy Omangalisayo!
author:	Robert Mchunu
artist:	Siya Masuku
lang:	isiZulu
level:	Longer paragraphs
lic:	Creative Commons: Attribution 4.0
thumb:	http://africanstorybook.org/illustrations/covers/21509.png
desc:	Epulazini elincane

page_text:

P1	Kwathi ngelinye ilanga epulazini elincane eduzane nendawo…
P2	…kwakukhona inkukhu encane igama layo okwakuthiwa uDaisy.
P3	"Uma sengikhulile ngaba mdala, ngifuna ukundiza ngindizele phezulu esibhakabhakeni," kusho uDaisy.
P4	Kodwa zonke ezinye izinkukhu zamhleka kakhulu.
P5	"Uyazi wena unomsangano ngempela," kusho ezinye izinkukhu zibhekise kuDaisy.

"Thina angeke sisaphinda sidlale nawe."
P6	"Uyabona Daisy, sonke singakwazi ukubhakuzisa amaphiko ethu kodwa kunzima kakhulu ukuthi izinkukhu zingandiza," kusho uMama etshela uDaisy.
P7	UDaisy wayengafuni ukwehluleka. Nsuku zonke wayelokhu ezama ukuzifundisa ukundiza, wayelokhu ebhula amaphiko akhe.

Bhaku, bhaku, bhaku, uDaisy wabhakuzisa amaphiko akhe kodwa wangakwazi ukusuka phansi.
P8	Kwakuthi lapho ezama ukuzejwayeza ukundiza, uDaisy wazibona ngamehlo engqondo esendizela phezulu esibhakabhakeni ebuka ezinye izinkukhu ziphansi zihamba emhlabathini ezansi kwakhe.

Wayezibona ngamehlo engqondo esendiza edlula izinyoni, ondlunkulu, nezinkonjane.

"Hawu bo!" kubabaza izinyoni. "Inkukhu endizayo!"
P9	Bhaku, bhaku, bhaku, nsuku zonke uDaisy wayebhula amaphiko akhe.
P10	UDaisy wayesuka phansi aqale andize kodwa abuye awe phansi futhi.
P11	"Kuyacaca ukuthi mina angeke ngiphinde ngikwazi ukundiza!" kusho uDaisy ekhala ekhuluma noMama.

"Kusho ukuthi bebeqinisile laba kade besho kanjalo."
P12	"Uyabona wena Daisy, uyazi nje wehlukile kwezinye izinkukhu. Lezi ezinye izinkukhu azifuni ukundiza kodwa wena uyafuna! Futhi wena ngiyakwazi ungandiza uma usuthanda," kusho uMama.
P13	Ngosuku olulandelayo, uDaisy wagibela phezu kwehhoko yezinkukhu wathi esuka lapho wathi bhaku, bhaku, bhaku, uDaisy wabhakuzisa amaphiko akhe.

Wasuka lapho wandiza wabheka phezulu emoyeni wabe esebhakuzisa amaphiko akhe … wabe esebhakuzisa amaphiko akhe … wabe esebhakuzisa amaphiko akhe ngemuva kwalokho … wabe…
P14	BHU PHANSI!
P15	Ezinye izinkukhu zavele zahleka kakhulu. "Ha ha ha! Sikutshelile! Sathi izinkukhu azikwazi ukundiza!"
P16	Kodwa ngosuku olulandelayo uDaisy wagibela waya phezulu, phezulu kakhulu, wafika esicongweni sendlu karondo.

Bhaku, bhaku, bhaku, uDaisy wasuka lapho wabhukuzisa amaphiko akhe.
P17	Wasuka lapho wandizela phezulu emoyeni ebhakuzisa amaphiko akhe … waqhubeka wabhakuzisa amaphiko akhe … wabe esebhakuzisa amaphiko akhe, ngemuva kwalokho …
P18	Waqhubeka wandiza uDaisy!

Kepha umoya ngaphansi kwamaphiko akhe wakhula ngamandla kodwa walokhu eqhubeke njalo uDaisy endizela phezulu naphezulu!

Izinyoni eziningi okungondlunkulu nezinkonjane zathi, "Isimanga bo! Inkukhu endizayo! Wozani nizobona bo!"
P19	Kanti nezinye izinkukhu zasezifuna ukufana noDaisy.
P20	Ezinye izinkukhu zathi kuye, "Hawu Daisy, hhayi wena, uyazi uyamangalisa!"

images:

illustrations/pages/15320.png
illustrations/pages/15299.png
illustrations/pages/15300.png
illustrations/pages/15301.png
illustrations/pages/15302.png
illustrations/pages/15303.png
illustrations/pages/15322.png
illustrations/pages/15305.png
illustrations/pages/15307.png
illustrations/pages/15308.png
illustrations/pages/15309.png
illustrations/pages/15310.png
illustrations/pages/15311.png
illustrations/pages/15312.png
illustrations/pages/15313.png
illustrations/pages/15314.png
illustrations/pages/15315.png
illustrations/pages/15316.png
illustrations/pages/15317.png
illustrations/pages/15318.png
illustrations/pages/15319.png

translations:

Afrikaans (Translation)	Ongelooflike Daisy!	id=21418
English (Original)	Amazing Daisy	id=15321
isiNdebele (Translation)	U-Daisy Omkarisomraro!	id=21508
isiXhosa (Translation)	U-Daisy Omangalisayo!	id=21403
Lukhonzo (Translation)	Daisy oweriswekerya	id=22383
Lusoga (Translation)	Daisy Owekyewunyoo	id=21293
Rufumbira (Translation)	Daizy Wigitangaza	id=20943
Sepedi (Translation)	Kgogo Ya Semaka!	id=21511
Sesotho (South Africa) (Translation)	Daisy Ya Makatsang!	id=21521
Setswana (Translation)	Koko E E Fofang!	id=21522
Siswati (Translation)	Daisy Lomangalisako!	id=21406
Tshivenda (Translation)	Daisy I No Mangadza!	id=21404
Xitsonga (Translation)	Xiluva Xo Hlamarisa Xa Daisy!	id=21402
