url:	https://africanstorybook.org/reader.php?id=35346&d=0&a=1
id:	35346
title:	Akuuta
author:	Ipoo Simon
artist:	
lang:	Ngâ€™aturkana
level:	First paragraphs
lic:	Creative Commons: Attribution 4.0
thumb:	http://africanstorybook.org/illustrations/covers/35346.png
desc:	Erai ekoi loko kidiama etal angiturkana. Irichakinito ngiturkana ngitalio lua akuuta.

page_text:

P1	Erai akuuta ibore niemunosi ng'iturkana daang. Erai etal.
P2	Enyouni ekile tasaka aberu sodi yau nawi kiut. King'arak  aberu ng'esi akisiakin awi.
P3	Ejali ng'esi tani ng'ibaren keng kipotok ng'itung'a aberu keng. Akipotir ng'ibaren ng'esi erai akuut aberu.
P4	Akwaar naituare, ichumio emong kimwomworikinae. Akiwalar ng'imoru ka ng'irisae ng'akopir kech.
P5	Toyang'ae  emong sodi kinyakanarere akiring. Esakitae ng' ikiliok iwolito ng'akopir nabo tosurito noi.
P6	Enapete ng'aberu dae tosiro kitumosi napayakech akolong'it naituare. Ibus ituan daang akolong'it naiutare.
P7	Ejok ibore be aberu. Aberu ng'esi erai awi alokilekeng. Ibusak ng'aberu daang anakwapit.
P8	Kiting'akini aberu awi ka ng'ibaren. Epedori tolot kiruuu alocher. Imukena aberu.
P9	Erichakisi etal  etal lol akuut ng'aberu. Nakaneni, ng'itung'a lu apoloto ng'esi esakitae iutasi.

images:

illustrations/pages/47490301.png
illustrations/pages/47490302.png
illustrations/pages/47490303.png
illustrations/pages/47490304.png
illustrations/pages/47490305.png
illustrations/pages/47490306.png
illustrations/pages/47490307.png
illustrations/pages/47490308.png
illustrations/pages/47490309.png
illustrations/pages/47490310.png

translations:

