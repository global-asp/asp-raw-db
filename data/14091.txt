url:	http://africanstorybook.org/reader.php?id=14091&d=0&a=1
id:	14091
title:	Mokoko Le Nkwe
author:	Lorato Trok
artist:	Mango Tree
lang:	Setswana
level:	First paragraphs
lic:	Creative Commons: Attribution 4.0
thumb:	http://africanstorybook.org/illustrations/covers/14091.png
desc:	Matlhajana a ga Mokoko a tla bokhutlong.

page_text:

P1	Bogogolo-tala diphologolo tsotlhe di ne di dula mmogo kwa nageng. Mokoko e ne e le kgosi ya tsone.
P2	Mokoko o ile a bolelela diphologolo gore setšhiri sa gagwe se dirilwe ka molelo. Ka jalo diphologolo di ne di tshaba mokoko thata.
P3	Ka motlha oo,  molelo o ne o diriwa ka mutsu le boro. Ka letsatsi le lengwe,  pula e ne ya kolobetsa boro le mutsu tsa ga Nkwe. O ne a sa kgone go besa molelo go thutafatsa bana ba gagwe.
P4	Ka jalo Nkwe o ne a roma bana ba gagwe go ya go kopa molelo kwa go Mokoko.
P5	Mokoko o ne a sa itumela ka letsatsi leo. O ile a leleka bana ba ga Nkwe ntle le go ba fa molelo. Nkwe o ne a utlwa botlhoko fa bana ba goroga ba sa tshwara molelo.
P6	Mo gare ga bosigo fa mokoko a robetse,  Nkwe le bana ba gagwe ba ne ba ngongobela go ya go utswa molelo wag a Mokoko. Nkwe o ile a sela bojang bo bo omileng mo thoko ga ntlo ya ga Mokoko.
P7	Fa Mokoko a ntse a robetse,  Nkwe o ile a baya bojang jo bo omeletseng fa thoko ga setšhiri sa gagwe. Se se makatsang ke gore bojang bo ne bo sa tshware molelo. Nkwe o ile a tshwara setšhiri. Se ne se le tsididi!
P8	Bana ba ga Nkwe le bona ba tshwara setšhiri. Go ne go sena molelo! Lelapa la ga Nkwe lotlhe la thubega ka setshego.
P9	Setshego sa dinkwe se ile sa tsosa Mokoko,  dikoko le dikokwana. Mokoko o ile a shebisa setšhiri sa gagwe kwa go bona a goeletsa a re,  "Tshabang! A ga lo tshabe molelo?"
P10	"Re tshwere setšhiri sa gago. Re lemogile matlhajana a gago,  ga araba Nkwe." " Re ya go bolelela diphologolo tse dingwe gore go diragala eng. Di tlile go go befela."
P11	Dikoko di ne di tshogile. Di ile tsa tshaba mme Mokoko le ena a tshaba. Dikoko di ile tsa tshaba mme tsa ya go dula le batho.
P12	Go tshimologa ka motlha oo dikoko di tshaba dinkwe. Di dula le batho ka ntlha ya fa di batla tshireletso.

images:

illustrations/pages/13580.png
illustrations/pages/13571.png
illustrations/pages/13575.png
illustrations/pages/13576.png
illustrations/pages/13573.png
illustrations/pages/13572.png
illustrations/pages/13577.png
illustrations/pages/13579.png
illustrations/pages/13580.png
illustrations/pages/13582.png
illustrations/pages/13578.png
illustrations/pages/13581.png
illustrations/pages/13574.png

translations:

English (Original)	Rooster and Leopard	id=13624
French (Translation)	Le Coq Et La Panthère	id=14531
isiXhosa (Translation)	Umqhagi Nehlosi	id=14117
isiZulu (Translation)	Uqhude Nongulule	id=15052
Portuguese (Translation)	Galo E Leopardo	id=18866
Sesotho (S.Africa) (Translation)	Mokoko Le Lengau	id=14508
Tshivenda (Translation)	Mukukulume Na Didingwe	id=14718
Xitsonga (Translation)	Nkuku Na Mangwa	id=14517
