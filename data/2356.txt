url:	http://africanstorybook.org/reader.php?id=2356&d=0&a=1
id:	2356
title:	Ekile Lo Eking’Aren Ka Aberu Na Eking’Aren
author:	Jemma Kahn
artist:	Jemma Kahn
lang:	Ng’aturkana
level:	First words
lic:	Creative Commons: Attribution 3.0
thumb:	http://africanstorybook.org/illustrations/covers/2356.png
desc:	A story about how people came into being and populated the earth. They rise in snake like form from  the depths of a dark cold pool into a sunlit world of colour

page_text:

P1	Kolong ang'orot eroko akwap ekitetana,  arapito ng'imoru akwapit loger a eburangit, nabo aremito ng'ikito lukoyak kidiama nadis.
P2	Anakwapit kana, ayei abwel nakoyen nakirion,  nakeliling'an nabo tolilim.
P3	Kwap abwel ng'ina ayakasi ng'imunio. Ayakar epei ng'akirim na erekinitae nalang'ir nabo arai loche loochi tarai lokabenan.
P4	Na kaneni akwaar apei, ayei agiro naapolon. Apedonor akimilia tani kwap abwel. Atiakanasi tani nabo ng'akipi. King'olikis ng'imunio akwap alokidiama,  ileleba ng'imunyenin ka ng'ayakinet ta ng'iborei lu a ng'akopir. Napei egolosi ng'akipi,  abu kimuriak ng'imunio akibuses na apotu kesi king'olikis.
P5	"Nyikipedori akiboikin nabwel nakirion tolilim na nabo," apotu tolimonokinos."potu apana kidiama eng'olikisi akwap alokidiama." "Kikokini ng'oni kilomi nakwap ai?"tolim emun loochi."kiliae ng'oni a ng'atorobwo yok a?"
P6	"Nyikikianatar ng'oni ng'ikieny lu alokidiama kotere kiya ng'oni kwap, "Tolim napaekeng. "Nyikiliae ng'oni,  kilosi a ng'akejen!" Loge apotu ng'imunio torioros. Irudakina apotu kisiakis akilulumar kidiama,  kidiama,  nakicha na alokidiama.
P7	Napei enang'ete kesi kidiama ng'akipi,  abu ibore nikatalaran tosubakin. Abu niita a ng'ikosiman kech tapak toliwor ng'ikosiman ng'aarei ka ng'akejen ka ng'imoyo. Alokwap ng'akies kech,  apotu toruput ng'akan ng'aarei ka ng'imoyo.
P8	Pe arai kesi nabo ng'imunio,  na kaneni Ekile ka Aberu. Aning'olenakinosi kesi apotu tominakin.
P9	"Kiduki awi yok kidiama emoru, "Tolim aberu."ataparach daang king'olikini akolong ejipuni nabo eirasi nikamonan anakawa yok." "kiyoki ng'oni ng'inya ka ng'ikito."tolim aberu. Nabo atoliwor ng'ipalon a Ng'ikieny ka Ng'imakatae.
P10	"Bua," tolim Ekile."Apedori," tolim Aberu na eking'aren. Apotu toloto kaapei nakwap kech nakitetet.

images:

illustrations/pages/1334.png
illustrations/pages/1335.png
illustrations/pages/1336.png
illustrations/pages/1337.png
illustrations/pages/1334.png
illustrations/pages/1338.png
illustrations/pages/1339.png
illustrations/pages/1340.png
illustrations/pages/1341.png
illustrations/pages/1342.png
illustrations/pages/1343.png

translations:

Afrikaans (Translation)	Die Eerste Man en Eerste Vrou	id=11285
Ekegusii (Translation)	Omosacha Omotang’Ani	id=2353
English (Original)	First Man and First Woman	id=2185
French (Translation)	Le Premier Homme Et La Première Femme	id=10761
isiZulu (Translation)	Indoda Yokuqala Nomfazi Wokuqala	id=2358
isiZulu (Translation)	Indoda Yokuqala Nomfazi Wokuqala	id=13023
Kikamba (Translation)	Mũndũũme Wa Mbee	id=2354
Kiswahili (Translation)	Mwanamme Na Mwanamke Wa Kwanza	id=2355
Lugbarati (Translation)	Agupi Oko Ri Oku Oko Ri	id=2360
Lugbarati (Official) (Translation)	Ágúpí Òkò Rɨ̀ Pɨ Òkʉ́ Òkò Rɨ̀ Be	id=8751
Lumasaaba (Translation)	Umusaani Umukiboole, Umukhasi Umukiboole	id=3085
Maa (Translation)	Olée Le Dukúya	id=2739
Oluwanga (Translation)	Omusatsa Wa Mbeli Omukhasi Wa Mbeli	id=2357
Siswati (Translation)	Indvodza Yekucala Nemfati Wekucala	id=13077
