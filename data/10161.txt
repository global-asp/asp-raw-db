url:	http://africanstorybook.org/reader.php?id=10161&d=0&a=1
id:	10161
title:	Kiundu Mlafi
author:	Caren Echesa
artist:	Alex Zablon
lang:	Kiswahili
level:	First paragraphs
lic:	Creative Commons: Attribution 4.0
thumb:	http://africanstorybook.org/illustrations/covers/10161.png
desc:	Kiundu ni mlafi na mchoyo.Yeye hupenda vya bwerere.
Atawezaje kufaidika kwa kuhudhuria sherehe mbili kwa siku moja?

page_text:

P1	Hapo kale,  katika kijiji cha Katumbi,  aliishi mwanamme aliyeitwa Kiundu. Alipenda sana kula nyama.
P2	Mwanawe Chifu wa Katumbi alikuwa ametimu umri wa kuoa. Chifu aliwaalika wanakijiji  harusini.
P3	Kiundu alipata mwaliko wa harusi hii. Pia alisikia kuwa kungekuwa na sherehe ya harusi katika kijiji cha Nyamani.
P4	"Aaa! Sherehe mbili kwa siku moja! Lazima nihudhurie sherehe zote mbili," Kiundu aliwaza. "Nitaenda kwanza Nyamani kisha nirudi Katumbi."Akaendelea kuwaza.
P5	Kiundu alirauka mapema na kuelekea Nyamani. Alipofika Nyamani,  sherehe ilikuwa haijaanza. "Nitarudi Katumbi,  baadaye,  nirejee Nyamani," Kiundu aliamua.
P6	Kiundu alirudi Katumbi. Alitarajia angekuta nyama zikiwa tayari. Baada ya safiri ndefu,  alihisi njaa sana. Alipofika Katumbi,  chakula hakikuwa tayari bado.
P7	Kiundu akawaza,  "Niliwaacha wapishi Nyamani wakijiandaa kupika. Chakula lazima kiwe tayari sasa." Kiundu aliamua kurudi Nyamani.
P8	Kiundu alipofika Nyamani,  watu walikuwa tayari wamekula. Wageni walikuwa wanawatuza zawadi maarusi. Kiundu alikuwa mchoyo na hakuwa ameleta zawadi. Alitaka kula tu.
P9	Kiundu alikasirika alipokosa chakula. Mara moja,  aliamua kurudi kwao Katumbi. Kwa vile alikuwa mwenye njaa na mchovu,  hangeweza kutembea haraka.
P10	Alipowasili kwao Katumbi,  wageni walikuwa wamemaliza kula chakula chote.  Walikuwa wakiimba na kucheza kwa furaha.
P11	Alipoambiwa kuwa chakula kilikuwa kimeisha,  Kiundu alikasirika sana. Lo! Kiundu alizikosa nyama kwenye sherehe zote mbili.
P12	Alitembea pole pole akirudi nyumbani akiwa mwenye huzuni na njaa.

images:

illustrations/pages/9128.png
illustrations/pages/9128.png
illustrations/pages/9129.png
illustrations/pages/9130.png
illustrations/pages/9131.png
illustrations/pages/9132.png
illustrations/pages/9134.png
illustrations/pages/9135.png
illustrations/pages/9136.png
illustrations/pages/9137.png
illustrations/pages/9138.png
illustrations/pages/9139.png
illustrations/pages/9140.png

translations:

