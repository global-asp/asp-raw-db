url:	https://africanstorybook.org/reader.php?id=31742&d=0&a=1
id:	31742
title:	Ne wina ounyala okhubala okhula ekhumi?
author:	Peter Wanga
artist:	Salim Kasamba
lang:	Oluwanga
level:	Longer paragraphs
lic:	Creative Commons: Attribution 4.0
thumb:	http://africanstorybook.org/illustrations/covers/31742.png
desc:	Omwami ingwe niyakharula khushisala shiobwami

page_text:

P1	Khale khaale, mushitsuru, Omwami Ingwe yeparira, "Engofulanga ne etsia okhufwa. Omuruchi wobunina oushiri omubukha nende afya indayi yenyekha okhubukula eshisala shiobwami."@@Ndachama tsisolo tsiosi. Ndalaula endie omuruchi!
P2	Liparo lietsera omwami Ingwe. Yaruma abarumwa mushitsuru. @@Omwami Ingwe yabolera abarumwa batsie babolere tsisolo tsiosi tsitse munzu yomwami. Yakasia obucheni obukhongo okhubera yali nende amakhuwa akoluyali. Abarumwa berukha okhutsia mutsibenga tsiosi tsine tseshitsuru.
P3	Tsisolo tsiosi tsiali munzu yomwami eshiro shiobucheni. @@Tsisolo tsiemba  nitsishina po. Shinga omwesi kwabukha ekulu wemisala, omwami Ingwe yeema akari we tsisolo. @@Tsisolo tsiosi tsialekha okhwimba nende okhushina. Tsiareka amarwi okhuulira omwami.
P4	Omwami Ingwe yekula omwoyo, niibola, "Embara efise fiakhola esie okhwaula oulabukula eshisala shianje. Okhubera ndabachama mwesi, shenyala okhwamua oukhoyeshere okhubukula eshisala tawe. Kulashirana fwesi, ne oushira yalabukula eshisala."
P5	Omwami Ingwe yachingula lifumo ekulu, naboola,@"Oweimberi khwenywe, ounyala okhusukuna lifumo lino mwikulu mana abale okhula ekhumi lifumo lishiri okhukwa asi, yalabukula eshisala shiobwami."
P6	Omwami Ingwe nashiri okhumala, tsisolo tsiaulira oluyoka inyuma watsio. Tsialola Inzofu niitsa imberi watsio. @@"Murule imberi wanje. Endi umukhongo, ekhoyere okhuba omwami wenyu," Inzofu yabolera tsisolo.
P7	Inzofu yabukula lifumo khumolu yasukuna mwikulu namani kosi. "Ndala! Tsibiri! Tsitaru! Oh!" Yelirira. @@Lifumo lwakwa hasi Inzofu niyakhabala okhula khane. Inzofu yasinyikha nimala niirula wetsisolo tsiali. "Omalire omuka kwao." Omwami Ingwe yabolera Inzofu.@@Inzofu yamala nirulao.
P8	Inzofu niyakhatsia, tsisolo tsialomama mubusangafu. Tsiasundusibwa khandi nende oluyoka okhurula inyuma watsio. @@Imbitsi yetsa tsimbiro neyibola, "Ruleyo. Ruleyo. Etsia okhuba omwami wenyu. Endi nende omubili omusiro. Endi nende amani amanji. Ekhoyera okhuba omwami."
P9	Imbitsi yabukula lifumo niilisukuna mwikulu. "Ndala! Tsibili! Tsitaru! Tsine! Tsirano! Oh!" Imbisti yayula. @@Lifumo liakwa asi Imbitsi niyakhabala okhula sita. Imbitsi yasinyikha niisukuna amatoyi mumuya. @Omwami Ingwe yabolelera Imbitsi, "Imbitsi, lifumo lisukunwa lulala lwonyene. Omuka kwao kuwere." Imbitsi yosi niitsia.
P10	Tsisolo tsialalamika nitsibola mbu, "Okhushirana khuno nokhutinyu po, Inzoru siinyalire tawe niba iri ikhongo. Imbitsi yosi ikhayirwe, niba iri nende amani amanji. Abulao oulashira mana abe omwami."@@Tsisolo nitsishiri nitsibolanga, oluyoka lundi lwarula inyuma watsio. Tsisolo tsieuchira eshiatsialola.
P11	Tsialola Inguche niitsanga niibola, "Enyala okhusukuna lifumo. Emanyire enyala. Enyala okhusukuna lifumo."@@Inguche yabukula lifumo. Yaaruka mumuya niisukuma lifumo mwikulu. @@"Ndala! Tsibili! Tsitaru! Tsinee! Tsirano! sita! Saba! Oh!" Ingwe yelirira.
P12	Lifumo liakwa asi Inguche niyakhabala okhula munane. @@Inguche yasinyikha muno. Yopa oluyoka nende liruma po. @@Omwami Ingwe yabolera Inguche mbu, "Omuka kwao kuwere," Inguche yosi nimala niitsia.
P13	Tsisolo tsindi tsiachaka okhubwao. Ne mushise esho, tsialola Eshichwaya nishitsanga. Eshichwaya shiabolera tsisolo, "Linde, linde. Mundeshe siesi endemekho." Enyala ukhusukuna lifumo, enyala okhusukuna lifumo." @@Tsisolo tsiatsekha amakhuwa keshichwaya.
P14	Omwami Ingwe yaruka ekulu nende oburuma, @"Leshe okhutsekha Eshichwaya! Owabola mbu tsisolo tsinditi shitsinyala okhukhola efye tsisolo tsikhongo tsikhola newi? Eshichwaya nishienya ukhusukuna lifumo leshe shisukune nga tsisolo tsindi tsisukune. Site inyuma Eshichwaya shisukune lifumo."
P15	Eshichwaya shienamira omwami Ingwe, nishimala nishibukula lifumo khumunwa. Eshichwaya shiachaka tsimbiro nende amani kosi. Nga shiola akari womukhungáno, shiaruka ekulu po. @@Eshichwaya shiasukuna lifumo nishiayula, "Tsirano nemetakho tsirano nekhumi." Lifumo nilikwa asi.
P16	Tsisolo tsiosi tsiaulera tsii. Sitsieyamina tawe. @@Omwami Ingwe yabola ari, "Nobulamba Eshichwaya, tsirano nometakho tsirano nonyola ekhumi. @@Obushirani buno bwenyerenje isolo yobunina. Ne munjira eyo, Eshichwaya shiabukula eshisala shiobwami nga omwami Ingwe yafwa.

images:

illustrations/pages/25319.png
illustrations/pages/25317.png
illustrations/pages/25318.png
illustrations/pages/25319.png
illustrations/pages/25320.png
illustrations/pages/25321.png
illustrations/pages/25322.png
illustrations/pages/25323.png
illustrations/pages/25324.png
illustrations/pages/25325.png
illustrations/pages/25326.png
illustrations/pages/25327.png
illustrations/pages/25328.png
illustrations/pages/25329.png
illustrations/pages/25330.png
illustrations/pages/25331.png
illustrations/pages/25332.png

translations:

ChiShona (Translation)	Ndiani anogona kuverenga kusvika ku gumi?	id=31823
Dhopadhola (Original)	Ŋa Ma Nyalo Kwano Kir Iy Apar?	id=21401
Ekegusii (Translation)	Ning'o orobare goika ikomi?	id=31739
English (Translation)	Who can count to ten?	id=21413
English (Adaptation)	Who is the next ruler?	id=21797
isiZulu (Translation)	Ngubani ongabala afike eshumini?	id=32018
Kikamba (Translation)	Nũũ ũtonya kũtala nginya ĩkũmi?	id=31744
Kiswahili (Translation)	Ni nani atakuwa mfalme?	id=21842
Kiswahili (Translation)	Nani atahesabu mpaka kumi?	id=22049
Lingala (Translation)	Nani akoki kotanga tii na zomi?	id=31906
Lubukusu (Translation)	Nanu onyala khuubala koola liikhumi?	id=31853
Lusoga (Translation)	Mukulembeze ki anairaku?	id=26341
Sepedi (Translation)	Ke mang yo a ka balago go fihla go lesome?	id=32067
Sesotho (South Africa) (Translation)	Ke mang ya ka balang ho fihla ho leshome?	id=32051
Setswana (Translation)	Ke mang a ka balang go fitlha go lesome?	id=31825
Tshivenḓa (Translation)	Ndi nnyi ane a nga vhala u swika kha fumi?	id=32028
