url:	http://africanstorybook.org/reader.php?id=7062&d=0&a=1
id:	7062
title:	Ata Ka Apese Nakauron
author:	Lolupe teachers
artist:	Catherine Groenewald
lang:	Ng’aturkana
level:	Longer paragraphs
lic:	Creative Commons: Attribution 3.0
thumb:	http://africanstorybook.org/illustrations/covers/7062.png
desc:	Apese na adonyokinit atakeng eworu loajaokn lo abu tomina ngapesur nache. Abu emun kiliko ngesi ka eworu anierumor toku ka akajaalat naabosan

page_text:

P1	Arai Tasnim apese nakebusean. Ajok atakeng noi.
P2	Abu atakeng tolema ng'asain nakaalak edonyi eworu a Tasnim.  Amina Tasnim anapit eworu ng'olo.
P3	Apotu ng'apesur nache king'olikineta ng'esi etereku. Tasaka erot lo ekokoyareta eworu ng'olo. Abalasi kechi kori etich lopalag. Nakaneni egogong akoko eworu enapit itwaan.
P4	Ataparachu apei,  kipeyout ng'apesur nache Tasnim akilulumare ana ng'olol. Apotu kechi tobutokis ng'iworui lokwaas ang'olol dio ninyasunotor. Toporokis nakipi kipakanasi ng'akipi lowaitin mono.
P5	Torumosi kechi akilulumare. Dio akarikon ang'apesur ana etereku tachakaki eworu a Tasnim nang'olol diyete ni ayei emun lo apolon noi.  Sodi torotokis toisikis Tasnim igoro alo kwaas ang'olol.
P6	Kiira emun itwaan igoro. Toliau nikalapatan king'olik Tasnim. Kiliko eworu ka Tasnim a-apei.
P7	Ajokis keng,  nyejoikina emun abobou eworu kang'olo. Toleka ka Tasnim aapei. Toper Tasnim alokwaas ang'olol imukit akajalat na akook e emun.  Abos akajalat ng'ina lokojokon.
P8	Tobutokin Tasnim eworu keng lokabosan. Tamatar nawi ang'ikauriak keng eeo.
P9	Takadakin Tasnim dio tamatar nawi ka eyakeng ka naka- amaekeng.  Kiirasi kechi ng'esi eeo.
P10	Kidong Tasnim alosit nawi ka atakeng bon.  Kitam ng'esi atamar emam itwaan epedori akiting ikoku ni-abosan.
P11	Nakaneni aliokonit ng'esi. Nyiritara ng'esi atakeng. Abu kilota Tasnim,  ka eworu keng tokukunyoketa.
P12	Kiboyoto Tasnim ka atakeng ng'ikaru lukaalak. Apei kwaar abu lokokeng e-ekatukon alokabaran tolotou ng'esi.
P13	Apotu ng'ikauriak a-Tasnim kiirasi eloto ng'olo. Dio tasaka kechi Tasnim tobong'u nawi.
P14	Kitamu Tasnim epitene lokolong abos ng'esi. Tolimok kechi atamar nyabong'ori nabo nawi kech."Echami ng'ikauriak eminasi ng'ikechde. Tani kebosak noi." Tolimu ng'es.
P15	Tong'er Tasnim ng'akiro ang'ikauriak keng kipeyou atakeng kiboyoto anawi e-ekatukon alokabaran ka lokookeng.
P16	Talakar atakeng noi,  kiboii niajokon,  tominakinae.

images:

illustrations/pages/1094.png
illustrations/pages/1095.png
illustrations/pages/1096.png
illustrations/pages/1097.png
illustrations/pages/1098.png
illustrations/pages/1099.png
illustrations/pages/1100.png
illustrations/pages/1101.png
illustrations/pages/1102.png
illustrations/pages/1103.png
illustrations/pages/1104.png
illustrations/pages/1094.png
illustrations/pages/1105.png
illustrations/pages/1106.png
illustrations/pages/1107.png
illustrations/pages/1108.png
illustrations/pages/1109.png

translations:

English (Original)	Grandmother and the Smelly Girl	id=8979
isiZulu (Translation)	Ugogo Owayenomusa Nentombazane Enukayo	id=3176
Kiswahili (Translation)	Msichana Aliyenuka	id=3177
Luganda (Translation)	Jjaja Omukyala Eyali Ow’Ekisa Eri Omuwala Awunya	id=7135
Lumasaaba (Translation)	Kuukhu N’Umukhaana Uwunya Buubi	id=3178
Sepedi (Translation)	Mokgekolo Le Ngwanyana Wa Go Nkga	id=13079
Sesotho (Lesotho) (Translation)	Nkhono Ea Mokhoa O Hantle, Le Ngoanana Ea Nkhang	id=2279
