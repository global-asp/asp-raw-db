url:	http://africanstorybook.org/reader.php?id=17467&d=0&a=1
id:	17467
title:	Maguru Atanga Amaguru
author:	Emmanuel Sibomana
artist:	Wiehan de Jager
lang:	Kinyarwanda
level:	First paragraphs
lic:	Creative Commons: Attribution 4.0
thumb:	http://africanstorybook.org/illustrations/covers/17467.png
desc:	Maguru yafashe icyemezo cyo guha inyamaswa zose amaguru kugira ngo na zo zishobore kugenda nkabantu.

page_text:

P1	Kera cyane nta nyamaswa yagiraga amaguru. Zose zakururukaga hasi.
P2	Abantu ni bo bonyine bagiraga amaguru kuko Maguru yari yarayabahaye.
P3	Umunsi umwe Maguru yiyemeje guha buri nyamaswa amaguru. Yatangiye kugendagenda mu mudugudu abitangaza n'indangururamajwi. Yashakaga ko buri nyamaswa yagendesha amaguru nk'abantu.
P4	Inyamaswa zarishimye ubwo zumvaga ko zigiye guhabwa amaguru. Buri nyamaswa yifuzaga cyane kugira amaguru kugira ngo ishobore kugenda no kwiruka. Zararirimbye,  zizunguza imirizo yazo,  izindi zikubita amababa yazo.
P5	Inyamaswa zarateranye ziganira uburyo kugenda zikururuka byazigoraga. Ubutaka bwakomeretsaga inda zazo. Amaguru kandi yari kuzazifasha guhagarara zemye zikanareba kure nk'uko abantu babigenzaga.
P6	Umunsi zahawe ugeze,  inyamaswa nyinshi zirakururuka zigana kwa Maguru,  kugira ngo zihabwe amaguru. Udusumbashyamba,  intare,  inzovu,  inkwavu,  ingona n'inyoni zose zitonda umurongo zitegereza guhabwa amaguru.
P7	Buri nyamaswa yahawe amaguru ane. Inyoni zahawe amaguru abiri.
P8	Inyamaswa zahise zihinduka zikimara guhabwa amaguru. Zimwe zarishimye zirabyina. Izindi kugendesha amaguru byarazigoye ziragwa.
P9	Zatangiye kugendagenda mu mudugudu zirataku bantu. Inyamaswa zose ziravuga ziti,  "Ntituzongera gukururuka ukundi."
P10	Inyamaswa ya nyuma ku murongo yari Magurijana. Nuko Maguru arayibaza ati,  "Ese hari undi usigaye inyuma yawe?" Magurijana irasubiza iti,  "Oya ni njye wa nyuma."
P11	Maguru aribaza ati,  "Niba nta wundi usigaye aya maguru asigaye nzayamaza iki?" Maze amaguru yose asigaye ayaha Magurijana.
P12	Magurijana agenda yishimye kuko yariahaweamaguru menshi. Yaribwiraga ati,  "Nzajya nihuta mbarushe bose."
P13	Magurijana akimara kugenda,  inzoka iba igeze kwa Maguru. Isaba Maguru ivuga iti,  "Nyamuna Maguru mpa amaguru nibura make."
P14	Maguru ati,  "Amaguru yose nayatanze. Wari uri he?" Na yo iti,  "Nasinziriye sinamenya igihe bwakereye."
P15	Maguru ashakisha mu nzu hose ngo arebe niba hari amaguru yaba asigaye,  ariko arayabura.
P16	Maguru arasohoka aravuga ati,  "Nzoka rwose unyihanganire,  nta maguru asigaye." Ubwo inzoka itaha ikururuka. Kuva uwo munsi,  inzoka nijya isinzira cyane. Ihora itegereje andi mahirwe yo kuzahabwa amaguru.

images:

illustrations/pages/13910.png
illustrations/pages/13904.png
illustrations/pages/13905.png
illustrations/pages/13906.png
illustrations/pages/13907.png
illustrations/pages/13908.png
illustrations/pages/13909.png
illustrations/pages/13910.png
illustrations/pages/13911.png
illustrations/pages/13912.png
illustrations/pages/13913.png
illustrations/pages/13914.png
illustrations/pages/13915.png
illustrations/pages/13916.png
illustrations/pages/13917.png
illustrations/pages/13918.png
illustrations/pages/13919.png

translations:

ChiTonga (Translation)	Maguru Upa Maulu	id=18649
CiNyanja (Translation)	Maguru Apasa Mendo	id=18668
English (Original)	Maguru Gives Legs	id=14415
IciBemba (Translation)	Maguru Apeela Amoolu	id=18691
isiXhosa (Translation)	Umaguru Uphisa Ngemilenze	id=17576
isiZulu (Translation)	Umaguru Uphisana Ngemilenze	id=16360
isiZulu (Adaptation)	Umveli Unikela Ngemilenze	id=17461
Kiswahili (Translation)	Maguru Apatiana Miguu	id=14412
Sepedi (Translation)	Maguru O Abela Diphoofolo Maoto	id=19043
Sesotho (South Africa) (Translation)	Maguru O Fana Ka Maoto	id=20037
Sesotho (South Africa) (Translation)	Maguru Deel Bene Uit	id=20083
Setswana (Translation)	Montshiwa O Abelana Ka Maoto	id=14929
SiLozi (Translation)	Maguru Ufa Mautu Ahae	id=18735
Tshivenda (Translation)	Maguru U á¹Šekedza Milenzhe	id=18285
Xitsonga (Translation)	Maguru a Phakela Milenge	id=18870
