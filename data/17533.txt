url:	http://africanstorybook.org/reader.php?id=17533&d=0&a=1
id:	17533
title:	Sungura Mjanja
author:	Olenkotila Primary School Teachers Kajiado
artist:	Abraham Muzee
lang:	Kiswahili
level:	First sentences
lic:	Creative Commons: Attribution 4.0
thumb:	http://africanstorybook.org/illustrations/covers/17533.png
desc:	Sungura anafanya ujanja wake tena!

page_text:

P1	Siku moja Sungura alienda kutafuta chakula. Njiani,  alikutana na Ndovu aliyebeba asali mgongoni. Sungura alimwambia Ndovu,  "Tafadhali nibebe. Mimi ni mnyonge."
P2	Ndovu alikubali Sungura akadakia mgongo wake. Mara moja,  Sungura alianza kula asali ya Ndovu!
P3	Asali ilidondoka kwenye mgongo wa Ndovu. Ndovu alipouliza,  Sungura alisema ni maji kutoka kwenye kidonda chake.
P4	Waliufikia mto na kumkuta kiboko mkubwa akinywa maji.
P5	Sungura alitaka kujua kati ya Ndovu na Kiboko,  ni nani aliyekuwa na nguvu kumshinda mwingine.
P6	Walianza kubishana. Ndovu alisema yeye ndiye mwenye nguvu zaidi naye Kiboko akasema ni yeye.
P7	Sungura alisema kuwa alijua jinsi ya kutambua aliyekuwa na nguvu zaidi. Aliwaambia wamsubiri.
P8	Sungura alirejea na kamba ndefu. Alimfunga Ndovu kiunoni na kumwelekeza mbali na mto.
P9	Sungura alimfunga Kiboko kiunoni na kumuacha pale karibu na mto.
P10	Sungura alijificha mtini akasema,  "Tayari! Moja,  mbili,  tatu! Vuta sasa!"
P11	Kiboko na Ndovu walivutana. Ndovu alimvuta Kiboko naye Kiboko alimvuta Ndovu.
P12	Kiboko na Ndovu walivutana lakini,  hakuna aliyeshinda.
P13	Sungura aliendelea kula asali ya Ndovu kule mtini.
P14	Baada ya kumaliza kula asali,  aliikatia kamba karibu sana na Kiboko.
P15	Ndovu aliangukia mti kwa kishindo.
P16	Sungura alimshangilia Kiboko akisema kwamba yeye ndiye mwenye nguvu zaidi.

images:

illustrations/pages/17187.png
illustrations/pages/17185.png
illustrations/pages/17186.png
illustrations/pages/17187.png
illustrations/pages/17188.png
illustrations/pages/17189.png
illustrations/pages/17190.png
illustrations/pages/17191.png
illustrations/pages/17192.png
illustrations/pages/17193.png
illustrations/pages/17194.png
illustrations/pages/17195.png
illustrations/pages/17196.png
illustrations/pages/17198.png
illustrations/pages/17199.png
illustrations/pages/17200.png
illustrations/pages/17201.png

translations:

Dhopadhola (Translation)	Oculu Ja Ryeko	id=19482
English (Original)	Hare the Trickster	id=17453
English (Adaptation)	Hare the Trickster	id=18217
Maa (Translation)	Enkitejo	id=18989
