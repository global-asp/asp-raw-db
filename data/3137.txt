url:	http://africanstorybook.org/reader.php?id=3137&d=0&a=1
id:	3137
title:	Inkosikazi Eyenziwe Ngomthi
author:	Ntombizodwa Gxowa-Dlayedwa
artist:	Jemma Kahn
lang:	isiXhosa
level:	Longer paragraphs
lic:	Creative Commons: Attribution 3.0
thumb:	http://africanstorybook.org/illustrations/covers/3137.png
desc:	Kwakukho xhego lithile elalinento zonke elalizifuna

page_text:

P1	Kudaladala,  kwakuhlala indoda eyayinezinto ezininzi – ifama enkulu etyebileyo,  ineenkomo,  iigusha neebhokhwe. Kodwa,  njengoko yayikhula isiba ndala,  yakhulelwa kukungonwabi,  kuba yayinye into eyayingekho. Yaye ingenankosikazi.
P2	Ime phantsi komthi ngenye imini,  yaba nengcinga elungileyo. Ukuba ayide iyifumane inkosikazi,  mhlawumbi ingazenzela.
P3	Ngoko ke,  yathathisa ukusebenza ibumba umfazi omhle esebeni elomeleleyo lomthi. Yakugqiba ukuwenza umfanekiso oqingqiweyo,  yambamba amehlo aze avuleka. Wavuthela kancinane kuye,  waphila.
P4	Ngenene wayengoyena mfazi mhle eyakhe yambona. Yaguqa phambi kwakhe,  yamcela ukuba abe yinkosikazi yakhe.
P5	Yampha ifasikoti enemibala emininzi,  iintsimbi neringi yentloko,  uphawu lomfazi otshatileyo. Kwaye yamakhela indlu yodaka nengca eyayidla ngokulala emazanzi esiqu somthi ayeqingqwe ngaso. "Inye kuphela into endiyicela kuwe," yatsho kunkosikazi yayo. "Ungaze uxelele nabani na apho uvela khona."
P6	Kodwa,  phambi kokuba kube kudala,  amadoda amancinane asuka kwilali ekufutshane baqala bathethana phakathi kwabo. "Kwenzeka njani na ukuba indoda endala ngolu hlobo ibe neyona nkosikazi intle?" Ngoko ke baqgiba kwelokuba bayibe ukuze bayithathe bayise kubuhlanti babo.
P7	Indoda endala yayinentliziyo ekhathazekileyo. Yaziva ingenakho ukuphila ngaphandle kwakhe. Kodwa ke yacinga,  "Mhlawumbi ukuba ndinento yakhe,  andinakuziva ndilusizi?" Ngoko ke yathumela amahobe ayo ukuba amfumane,  amculele azise into yakhe kuye.
P8	Bakumfumana,  bamculele ngolwimi lweentaka: Nkosikazi yomthi,  nkosikazi yomthi,  Umhle ngaphezu kwakhe nabani na Umyeni wakho usithumile ukuba size nefasikoti yakho!
P9	Wabanika ifaskoti yakhe,  baze babhabha phezu kwentaba,  phezu komlambo,  emva kumyeni wakhe. Wayibamba ifasikoti ebusweni bakhe,  wakhe wathuthuzeleka okwethutyana.
P10	Kodwa ukumkhumbula zange kuphele. Waza kwakhona wathumela amahobe akhe ukuba amculele: Nkosikazi yomthi,  nkosikazi yomthi,  umhle ngaphezu kwakhe nabanina. Umyeni wakho usithumile ukuba sizise iringi yakho yentloko! Baza baphinda babhabha neringi yentloko,  uphawu lomfazi otshatileyo.
P11	Yayibamba iringi yentloko,  yaphefumlela inkosikazi yayo kakhulu,  ekude ebuhlanti babanye abantu. Emva kwethutyana yabiza amahobe akhe kwakhona. Yiyani kuye nicule,  Nkosikazi yomthi,  nkosikazi yomthi,  Umhle kakhulu kunaye nabanina Umyeni wakho usithumile ukuba sibuyise ubomi bakho kwakhona!
P12	Ngoko ke,  bahamba ithuba lesithathu. Bathi ngcu emagxeni akhe,  njengoko becula,  intaka nganye yanqola iliso. Ngokukhawuleza yajika kwakhona yaba ngumfanekiso oqingqiweyo. Iinyawo zakhe neengalo zawa phaya. Kwalandela intloko yakhe. Yaza yawa emhlabeni.
P13	Umyeni wakhe wasisonga ngokucotha isiqu sakhe seplanga emlanjeni. Wammisa nengcambu zakhe emanzini. Esondliwa lilanga nomhlaba,  wamila amagqabi kwakhona.
P14	Xa umoya uvuthuza amagqabi aphefumula phezulu. Njengokuba umfazi esenza xa ekhumbula umyeni wakhe.

images:

illustrations/pages/2580.png
illustrations/pages/2584.png
illustrations/pages/2585.png
illustrations/pages/2583.png
illustrations/pages/2586.png
illustrations/pages/2587.png
illustrations/pages/2588.png
illustrations/pages/2589.png
illustrations/pages/2590.png
illustrations/pages/2591.png
illustrations/pages/2592.png
illustrations/pages/2581.png
illustrations/pages/2582.png
illustrations/pages/2593.png
illustrations/pages/2580.png

translations:

Aringati (Translation)	Ife Ũkú Ru Rĩ	id=7527
English (Original)	The Tree Wife	id=2595
isiZulu (Translation)	Unkosikazi Oyisihlahla	id=3138
isiZulu (Adaptation)	Unkosikazi Oyisihlahla	id=14188
Kikamba (Translation)	Kiveti Kya Muti	id=3139
Kiswahili (Translation)	Mke Mti	id=3140
Luganda (Translation)	Omukazi Eyava Mu Muti	id=3141
Lugbarati (Translation)	Oku Pati Ru Ri	id=2712
Lumasaaba (Translation)	Umukhasi We Mu Kusaala	id=7243
Lunyole (Translation)	Omuhasi Womu Musaala	id=3142
Maa (Translation)	Enkitók Naguatúno	id=2816
Oluwanga (Translation)	Omukhasi Musala	id=3143
Sepedi (Translation)	Mosadi Wa Sehlare	id=7244
Sesotho (Lesotho) (Translation)	Mosali Oa Sefate	id=3144
Sesotho (Lesotho) (Translation)	Mosali Oa Sefate	id=10370
Setswana (Translation)	Mosadi Wa Setlhare	id=7242
