url:	https://africanstorybook.org/reader.php?id=39099&d=0&a=1
id:	39099
title:	Aŋerio ôllô odiha ꞌtô: Wangari Maathai
author:	Peter Akalkal
artist:	Maya Marshak
lang:	Otuho
level:	Longer paragraphs
lic:	Creative Commons: Attribution 4.0
thumb:	http://africanstorybook.org/illustrations/covers/39099.png
desc:	Igîamaî nyia ôbô neto ônnô odiha iko hônyê îmana

page_text:

P1	Igîama nyia ôbô neto ônnô odiha iko hônyê îmana jio ôbô namiji hinyia owon ꞌtô igum dôŋê Maûnt Kênya, imisihi ômôlîha hutto iduoŋi hôllôŋ.
P2	Omuno nyia Wangari êwatîta illet. @@Orômô nyia inyi ta ahêbû ifuher hosi.@@Ettê îyêhîna enyiomo hullo odihara ꞌtô iromit diyya.
P3	Omuno nyia inyi alla ara ôlôtôrîaî. Ottutta nyia Wangari îhaŋ  elle iriok attarî buo fê alla abeŋ inyi inyiak igunyutta enyiomo hunne isuruni ꞌtô.@@Alla alô miji, adaha nyia inyi tê êkôrî matta buo fê allaŋ ôwôrîô.
P4	Ilôfîôrô nyia Wangari, buo fê îhîhîra ꞌdaŋ jio hotti alô inyi sukul. Atî, awahî nyia bô hônyê iko mônyê jio igiara inyi oluahio isi êgêmîta hutto haŋ.@@Hinyia asôhînî aŋasi Wangari hattarîk, êttê illa allittokon îbana jihosi jio ijiara Wangari ôllô sukul.
P5	Omuno nyia Wangari ettiyana. Ittiyenu nyia inyi êrrê arriaî tô buhi hunyia îhîana inyi. Igêm nyia inyi ônnô oyyu tô sukul, êttê itiloŋo inyi jio ijiara ôlô îhîana Amîrîka.@@Ihîhîra nyia Wangari maŋ-maŋ-maŋ ta amuno! Awak nyia inyi îmîjana êrrê arriaî hutto faû.
P6	Iyunifasiti Amîrîka diyya, ittiyenu nyia Wangari êrrê aŋejuho arriaî. Ittiyana nyia inyi êrrê ꞌyani iko esuruna hosi ôbôlôrôrîk.@@Iyiu nyia buo fê inyi eloduri honyi: abala iko illarak honyi îbalî ꞌyanio hutto muri Kênya.
P7	Ninyia ittiyenu inyi êrrê arriaî, buo amolie watî Kênya êttê iŋiyo inyi bêbê. Awak nyia inyi jio ijiara aatî Kênya amanyaî ta amuno tajia.@@Ennê ittiyenu fê inyi êrrê arriaî, buo êttê fê iyiuna êrrê arriaî hutto miji hosi.
P8	Hinyia atuhok inyi êhîana honyi, êttê icohuno Kênya.@@Asô nyia nafaû ꞌdaŋ amatta. Abeŋi nyia buo fê aŋoruo ôrûmattaî êyêk hunne îmayêrîk.@@Ihûrîaî nyia aatî bêbê buo fê oniamaî.
P9	Ittiyen nyia Wangari aŋoruo idulie aŋêr ꞌyani aŋaî, iko ecia hosi.@@Itinyiaŋie nyia aŋoruo hûnîa ayyani hûa hômûtarî, buo êttê îdûhûna anyahuo hunno opocuni isi hûa îtaŋiyerek hutto haŋ hosi. Asamî nyia aŋoruo hûnîa buo fê ayyani êttê isur arriaî imiji.
P10	Hinyia allaŋî aŋasi, abolori nyia ayyani hunne îdûlanî isi hûa attimottihien, êttê atua ôwôrîô hunyia ajûranî ꞌtô inyiak iŋettio.@@Ettê asayyo Wangari hûnîa îsarrarra afaû Afîrîka ꞌdaŋ. Jio ôlôŋ ala ahana, isuruni ênyôŋî ꞌyani jio aŋêr ꞌyani hunyia îdûlak Wangari.
P11	Tê êgîama honyi ônô ediofo iko jio miji, êttê êlûlûŋ-êtamanyanî-tô-faû-ꞌdaŋ isiarana Wangari esiori-lohuo anna anya "Abijon-taji ônô êmûara."@@Ihîŋa 2004, Wangari Maathai nyia ara êttêrî ŋôttê êmôlî tô Afîrîka ônô ôrûmak ꞌtô esiori anîa, buo fê ara êttêrî ŋôttê ênnê îhên ꞌtô ecia-hidiofo.
P12	Ayê nyia Wangari îhîŋa 2011. Atî êllê egonyu fê hôhôî ayyani, buo hôhôî êttê igigilo inyi oŋitek ꞌdaŋ.@@Eremik iduloro êhanio êrrê hunyia êgêm Wangari tê edulio ꞌyani iko ecia hidiofo hôhôî.

images:

illustrations/pages/9803.png
illustrations/pages/9803.png
illustrations/pages/9804.png
illustrations/pages/9805.png
illustrations/pages/9806.png
illustrations/pages/9807.png
illustrations/pages/9808.png
illustrations/pages/9810.png
illustrations/pages/9811.png
illustrations/pages/9812.png
illustrations/pages/9813.png
illustrations/pages/13091.png
illustrations/pages/9815.png

translations:

Afrikaans (Translation)	'n Klein Saadjie: Die Verhaal Van Wangari Maathai	id=11337
Arabic (Translation)	البذرة الصغيرة – حكاية ونقاري ماتهاي	id=21848
Asante Twi (Translation)	Abasem a ɛfa Wangari Maathai	id=38067
CiNyanja (Translation)	Kambewu: Nkhani ya Wangari Maathai	id=37382
English (Original)	A tiny seed: The story of Wangari Maathai	id=9809
English (Adaptation)	Making new forests	id=23944
English (Adaptation)	A tiny seed (Colour-in)	id=32533
French (Translation)	Une Petite Graine: L’Histoire De Wangari Maathai	id=10136
French (Adaptation)	Une Petite Graine: L'Histoire De Wangari Maathai	id=38771
Fulfulde (Translation)	Awdi Cewndi: Geccawol Wanderimam Danasabe	id=32441
Hausa (Nigeria) (Translation)	Mitsitsin Iri: Labarin Wangari Maathai	id=20859
Hausa (Nigeria) (Translation)	Yayyan Biciyoyi: Labaru Wanderimam Danasabe	id=32485
IciBemba (Translation)	Ulubuto Lunoono: Inshimi ya kwa Wangari Maathai	id=37381
isiXhosa (Translation)	Ukhozo lwembewu oluncinane	id=11582
isiZulu (Translation)	Imbewu encane	id=21375
Jenjo (Translation)	Nɨng py∂nɨng a Nyang-Sh∂ng:	id=32513
Kinyarwanda (Translation)	Akabuto gato: Inkuru ya Wangari Maathai	id=32558
Kiswahili (Translation)	Hadithi kumhusu Wangari Maathai	id=9911
Kiswahili (Adaptation)	Wangari Maathai	id=18329
Kiswahili (Adaptation)	Wangari Maathai	id=19354
Kuteb (Translation)	Sin titinyang: Chisung na Wanderimam Danasabe	id=32404
Lámnsoʼ (Translation)	Shiŋgoòy: Kimfèr Ke Wangari Mathay	id=14721
Luganda (Translation)	Mukasigo akato: Olugero lwa Wangari Maathai	id=24437
Lusoga (Translation)	Ensigo Entono	id=26138
Mambilla (Nigeria) (Translation)	Gel Tuh Teri: Mul Wanderimam Danasabe	id=32363
Mumuye (Translation)	Jĩng Vu seseere: Ruu ka yuu Waawi Maading	id=32553
Portugues (Translation)	Uma sementinha: A História de Wangari Maathai	id=38453
Sepedi (Translation)	Peu ye nnyanennyane	id=21377
Sesotho (South Africa) (Translation)	Peo e nyane	id=21376
Tigun (Translation)	Embicha Tsubuh: Esuh Wangari Maathai	id=33685
Tiv (Translation)	Ishange Kon I Kiriki	id=32337
Yoruba (Adaptation)	Èso Kékeré Kan: Ìtàn Tí Wangari Maathai	id=11890
