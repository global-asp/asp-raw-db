url:	https://africanstorybook.org/reader.php?id=35212&d=0&a=1
id:	35212
title:	Unompopi onamathelako
author:	Sponono  Mahlangu
artist:	Hélder de Paz Alexandre
lang:	isiNdebele
level:	First paragraphs
lic:	Creative Commons: Attribution 4.0
thumb:	http://africanstorybook.org/illustrations/covers/35212.png
desc:	Umngani wethu umQasana uba ngothumbileko godu!

page_text:

P1	Kade kwakunomndeni oneplasi elikhulu. Bewunamantongomani amanengi nesiphila esinengi eplasini lawo.@@Zoke iinlwana ezinemilenze emine zaya eplasini ukobana ziyokudla iintjalo zomndeni lo.
P2	Njenganje umqasana bewuhlakaniphe khulu. Bewugada abanikazi nabeza eplasini.@@Umqasana bewuthi nawubona abalimi beza urhuwelele, uthi, "Iinlelesi! Iinlelesi!" bese zoke iinlwana ziyeqa msinya zibaleke.
P3	Lokha isikhathi nasikhambako, umndeni walemuka bona iintjalo zawo ziyadliwa.@@Babeka unompopi omkhulu ukuthusa iinlwana nokobana uvikele iplasi. Bafaka idlhu emzimbeni woke kanompopi.
P4	Ngelanga elilandelako, iinlwana zaya eplasini zabona unompopi. Zabona kungcono bonyana zingasabuyeli ngombana bezicabanga bona unompopi uzozibamba.@@Unompopi wathusa zoke iinlwana, ngaphandle komqasana. Umqasana wabuyela godu ngelanga elilandelako.
P5	Umqasana waya kunompopi wathi, "Nange ngikubetha ngesandla sami sokudla, uzakufa!"@@Umqasa wabetha unompopi ngepama bese isandla sawo sokudla sanamathela phezu kwedlhu.
P6	Umqasana waya kunompopi wathi, "Nange ngikubetha ngesandla sami sesincele, uzakufa!"@@Umqasa wabetha unompopi ngepama bese isandla sawo sesincele  sanamathela phezu kwedlhu.
P7	Umqasana waya kunompopi wathi, "Nange ngikurarha ngemilenze yami, uzakufa!"@@Umqasa wawurarha  ngemuva kwalokho imilenze yawo yanamathela kunompopi.
P8	Umqasana waragela phambili wathi, "Nange ngikubetha ngehloko, uzakufa!"@@Ihloko yomqasa yanamathela kunompopi.@@Njenganje umzimba woke womqasana besele unamathele kunompopi.
P9	Khona mhlokho, umlimi nonakwakhe kanye nendodakazi yabo encani baya eplasini.@@Bathola umqasana unamathele kunompopi bawuthatha bawunikela umntazana ukobana awuse ekhaya. Nakafika ekhaya, watjela udadwabo omdala ukobana awupheke.
P10	Kodwana umqasana wanikela abantazanyana laba imiyalo ehlukileko. Wathi kibo kufanele bapheke umkukurumbu omkhulu womndeni ukobana udliwe ntambama.@@Umqasana wabatjela nokuthi kufanele bawunikele isudu kayise.
P11	Abentazana bona bapheka umkukurumbu. Bathatha isudu kayise bayinikela umqasana, baphakela ukudla kwantambama.@@Umqasana wathatha amathambo wawafaka ngaphakathi kwesikhwama sembaji.
P12	Ngemva kwalokho umlimi nonakwakhe bafika ekhaya.@@Umqasana weqa ngefesdere wabaleka.@@Babiza izinja zabo ukobana ziwugijimise ziwubambe.
P13	Lokha izinja naziza emqaseni, wakhupha amathambo esikhwameni sembaji yawanikela izinja.@@Izinja zajama zaququda amathambo.
P14	Umqasana wagijima msinya khulu, bewafika lapha kunesitokana sengcenye enedaka khona.@@Umqasana wazigeda edakeni lelo bekwafika lapha uboya bawo bebuvalwe khona madaka atshetlha. Khonokho wajama endleleni.
P15	Abantu nabafika kiwo umqasa, akhange basawazi.@@Bawubuza bathi, "Akhange ubone umqasana obovu udlula lapha ugijima?" Umqasana waphendula wathi, "Awa!"@@Abantu baragela phambili bangena indlela.
P16	Iphelela lapha indatjana yethu!

images:

illustrations/pages/27966.png
illustrations/pages/27962.png
illustrations/pages/27963.png
illustrations/pages/27964.png
illustrations/pages/27965.png
illustrations/pages/27966.png
illustrations/pages/27967.png
illustrations/pages/27968.png
illustrations/pages/27969.png
illustrations/pages/27970.png
illustrations/pages/27971.png
illustrations/pages/27972.png
illustrations/pages/27973.png

translations:

English (Original)	The sticky doll	id=32228
Sepedi (Translation)	Popi ya go kgomarela	id=33347
Siswati (Translation)	Umdoli lona lokunamatselako	id=34419
Tshivenḓa (Translation)	Mpopi  u no fasha	id=34304
Xitsonga (Translation)	N'wampopi wa vurimba	id=34196
