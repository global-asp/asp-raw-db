url:	https://africanstorybook.org/reader.php?id=31984&d=0&a=1
id:	31984
title:	Umgcinizilwane nezilwane zakhe
author:	Pumla Mdontswa
artist:	Magriet Brink
lang:	isiZulu
level:	First paragraphs
lic:	Creative Commons: Attribution 4.0
thumb:	http://africanstorybook.org/illustrations/covers/31984.png
desc:	Indaba imayelana nezilwane ezisencane ezihlengwe ezimeni eziyingozi ezahlukene zifika ekhaya lezintandane. Lezi zilwane zinakekelwa ziqashelwe ngumgcinizilwane kanye neqembu labasizi bakhe.

page_text:

P1	Le yindaba yomgcinizilwane kanye nendawo yakhe agcina kuyo izilwane eziyizintandane.
P2	Inyanga kaAgasti kwakuyinyanga ematasatasa kumgcinizilwane nabasizi bakhe ekhaya lokugcina izilwane.
P3	USponono, ononyaka ubudala, nguye ofike kuqala kuleli khaya. Ufike ngeloli elidala eliluhlaza njengotshani.
P4	Umgcinizilwane nabasizi bakhe babekhathazekile ngoSponono. Wayezacile futhi ebukeka edabukile.
P5	Ngokuhamba kwesikhathi waba ngcono, wabukeka enamandla uSponono. Waqala manje nokudlala nezinye izilwane lapha ekhaya lazo.
P6	Ngelinye ilanga ngenyanga kaAgasti, kwathi cababa ihelikhophtha ekhaya lezilwane.
P7	Nabaya abasizi nomgcinizilwane begijimela phandle. Kuhelikhophtha kwehla indlovu encane yembeswe ngengubo yokulala.
P8	KwakunguLulu. Wayenezinsuku ezinhlanu ezelwe. Umgcinizilwane wayemncelisa ngebhodlela uLulu.
P9	Isilwane sesithathu esiyintandane esafika kuleli khaya kwakunguThula. Yena wayefike ngogangaganga obomvu. Wayenezinyanga eziyisithupha ubudala.
P10	UThula, umkhombe, washeshe wajwayelana noSimo, inyathi encane. Babehamba ndawonye ngaso sonke isikhathi.
P11	Ngobunye ubusuku, zonke izilwane zavuswa ukufika kukaMbimbi.
P12	UMbimbi wayenezinyanga ezinhlanu ubudala. Wayekhathele kakhulu, engenamandla ngenxa yohambo lwakhe olude.
P13	Ngenxa yentamo yakhe ende uMbimbi, umgcinizilwane wayeliphakamisela phezulu ibhodlela lakhe ukuze ancele kahle.
P14	Amawele angoBobo noMomo wona afika phakathi noAgasti. Lezi zilwanyana zazinamahora ambalwa zizelwe. La mawele ayegula kakhulu.
P15	Wonke umuntu wayekhathazekile ngoBobo ngoba wafa ngemva kweviki efikile. Umgcinizilwane nabasizi benza konke okusemandleni ukuhlenga uMomo.
P16	Izintandane ezagcina ukufika ekhaya lezilwane ngoAgasti kwaba ngamazinyane uKoko, uKeke, noKiki. Lamazinyane ayenamaviki amabili ezelwe. Afika kuleli khaya elambe ngokwedlulele.
P17	Umgcinizilwane nabasizi babezithanda zonke izilwane, nalezo ezazigangile, zingezwa.
P18	Umntwana owayegange kunazo zonke izilwane kwabe kunguBhongo. uBhongo wayethanda ukufihla izibuko zomgcinizilwane.
P19	Abasizi ekhaya lezilwane babesebenza kanzima ukunakekela amazinyane. Babenethemba ukuthi ngelinye ilanga izintandane lezi zizokhula, zikwazi ukuzinakekela, futhi zibuyele endle, endaweni yazo yemvelo.
P20	Phinde ufunde indaba bese uphendula imibuzo. @1. Zingaki izilwane ezafika ngenyanga kaAgasti?@2. Yisiphi isilwane esafika kuqala ngoAgasti? @3. Lesi silwane sasingakanani uma sifika? @4. Yisiphi isilwane esafika ekugcineni? @5. Yiziphi izilwane ezazincane ezafika ngoAgasti? @6. Zazingakanani? @7. Yisiphi isilwane esasisidala esafika?

images:

illustrations/pages/12997.png
illustrations/pages/12979.png
illustrations/pages/12980.png
illustrations/pages/12981.png
illustrations/pages/12982.png
illustrations/pages/12983.png
illustrations/pages/12984.png
illustrations/pages/12985.png
illustrations/pages/12986.png
illustrations/pages/12987.png
illustrations/pages/12988.png
illustrations/pages/12989.png
illustrations/pages/12990.png
illustrations/pages/12991.png
illustrations/pages/12992.png
illustrations/pages/12994.png
illustrations/pages/12997.png
illustrations/pages/12995.png
illustrations/pages/12996.png
illustrations/pages/12998.png

translations:

Afrikaans (Translation)	Die wildwagter en sy spesiale reservaat	id=20075
ChiShona (Translation)	Muchengeti wekireshi yemhuka	id=31789
Ekegusii (Translation)	Omotugi n'enasari yaye	id=31834
English (Original)	Keeper and his nursery	id=13025
English (Adaptation)	Keeper and his special nursery	id=13640
English (Adaptation)	Our Animals	id=21896
French (Translation)	Keeper Et Son Orphelinat Spécial	id=13770
isiNdebele (Translation)	UMgcini nendawo yakhe ekhethekileko	id=21936
Khoekhoegowab (Adaptation)	Mûǂamaob tsî ǃûiǃgâs xa	id=32138
Kikamba (Translation)	Mwii wa nyamũ na kyũũ kyake	id=32165
Kiswahili (Translation)	Mlinzi na chekechea yake	id=13026
Lingala (Translation)	Mobateli na basali nabisika ya bokengeli	id=31816
Lubukusu (Translation)	Omubayi nende liitaala lyewe	id=31859
Lugwere (Translation)	Omulisya N’Ekiraalokye Ekyenjawulo	id=16194
Lulamoogi (Translation)	Ebisolo byaisu	id=29007
Lunyole (Translation)	Omuhuumi N’Olusito Olukugu	id=16423
Lusoga (Translation)	Mukuza ne Ikuumiro Lye	id=22713
Mampruli (Translation)	Keeper Ni U Wubsigu Yiri	id=20166
Oluwanga (Translation)	Omuruchi neshiayo shie Tsisolo namulekhwa	id=31801
Oshikwanyama (Translation)	Keeper noshikunino shaye	id=24131
Oshindonga (Translation)	Omutonateli nokapangelo ke	id=23893
Otjiherero (Translation)	Keeper no matjeverero wovinamuinjo	id=24173
Rukwangali (Translation)	Mutekuli nohambo zendi	id=31491
Sepedi (Translation)	Mohlokomedi le lefelo la gagwe la tlhokomelo	id=32239
Sesotho (South Africa) (Translation)	Mohlokomedi wa bookelo ba diphoofolo	id=32050
Setswana (Translation)	Motlhokomedi le serapa sa gagwe	id=31824
Siswati (Translation)	Umlindzi siciwi setilwane nekunakekela	id=21732
Talen (Translation)	Daan Ne O Bunbule An Be A Kɔ	id=20197
Tshivenḓa (Translation)	Vho-Londani na vhulondaphukha havho	id=32093
