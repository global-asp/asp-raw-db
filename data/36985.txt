url:	https://africanstorybook.org/reader.php?id=36985&d=0&a=1
id:	36985
title:	Əloʼ ə kətʉkətok̀ə
author:	Celestine  Tabong
artist:	Andrews Opoku Antwi and Michelangelo Quaye Anang
lang:	Babanki
level:	Read aloud
lic:	Creative Commons: Attribution 4.0
thumb:	http://africanstorybook.org/illustrations/covers/36985.png
desc:	Kətsi kəndòyn a kətʉ Nkwesi a və nkaʼ ə tyin əfwen ə wen.

page_text:

P1	Kwesi Gyasi ə ntsi wenə vətìʼ və wen a loʼ ə tsenə ghə a və ntoŋtə̀ nə Asempaye. Ghə nkiʼ kətʉ kəwundòŋ ə wen a və toŋtə nə Kweku Twum. Vəwenə ə ntsi to a loʼ əmùʼ be dyʉ̀ to a ngə̀ŋ ə ŋwàʼlə̀ muʼ. @@Vətiʼ və Kwesi ndìʼ Bàba nə̀ Maame. Maamə nzàŋsə tyɨftə wàyn wen la, "Kə a nzàŋsə dʉ̀ sàmə mu a mù mə ghògo mə byìʼi mə mə ko əbòŋ."
P2	Andiʼ ando ŋwàʼlə̀ ə nfʉkəli a zhʉ ə zhʉtəghə, Kweku Twum mù dyʉ̀ a loʼ ə Simpa (Winneba). @@Ghə ndyʉ̀ ə zhɨ ə zhʉ ə zhʉtəghə wenə lemə ətiʼ ə wen a və ntoŋtə nə Kobina Amfo. @@Kobina ə ndiʼ wìʼ a ghə nkɨ li ə ku shʉsə no nkàyn. Ghə nkìʼi və nkànuʼ no və ghoʼo a Simpa.
P3	A ne sə ndiʼ ando Kweku Twum ə mbwenə li əpfwo fa Simpa, ghə ndyʉ li ə ghayntə wùndòŋ ə wen ə Kwasi Gyasi. Ando ghə ndyʉ ə li ə ghayntə ə wen, ghə ə nshəʼtə li a wundoŋ ə wen byiʼi ji a ghə tə zhɨ ə wen ə wen a kəshi na yi, benə jì a ghə tə nsàmə̀ mu fa tsu a mù mə nghoʼmə̀! @@Kənyʉ̀ ə kikə bòŋ a Kwesi, ghə mu sə kayntə la a ku ndo ghə tə dyʉ̀ wenə Kweku a mù mə nghoʼmə̀ lo.
P4	A mbwaʼa kəbə̀ŋ tsen, Kweku wenə wudoŋ ə wen mu ghʉ̀ la vəwenə a sàm mu a fwayn mù mə loʼ. Vəwenə nyoʼtə fʉ̀ ko ndiʼ la wiʼi yen li vəwenə. @@Ando vəwenə ə zaʼa a wenə mù mèn, Kweku Twum tsoʼo tsu ə bè gàʼa Kwasi la nkàyntə wen be tsoʼo boʼsə wen alì ghə tyen ando ghə nkwòʼtə kə tyɨtə kə liwen.
P5	Ali Kweku ə ne nkaʼ ə nlobtə wundòŋ ə wen la nkaytə wen kwen a mù. Ghə kaʼ ə kwen vəwenə sam mu alə ə zhʉ̀ amfwomə samə a mu a yì no a nkàyn.@@A ne sə diʼ ando chʉ ə zhʉ ə nshwe li, ə chʉʼ ə mu sə jɨ. Kweku mu gàʼ a wundoŋ ə wen ə Kwasi la baʼtə ə bwenə ə dyʉ a ngə̀ŋ. Kweku fʉ fa mù ə tsəʼ ə wen ə wen ə mòʼ ə ndyisə wen ali Kwesi bo bu a mù.
P6	Ə nè laʼtə, Kwesi mu ghʉ la nkàytə wen a fʉ fa mù. Alì ghə zhʉ la kəfo kə gùfə̀ əfwen ə wen, ghə be zhʉ əzaf no nanto a wen a fwen na yì. Ghə dì la, "A be diʼ gho lo?"@@Ghə kaʼsə ə wen ə wen ə lye tyi a mù ə mu zɨmə. Ghə yen li ngoŋnki (Nyìngòŋ ə mù) mù be zɨmə la və gyamtə wen.
P7	Ando kweku Twum ə nzhʉ li wundoŋ ə wen zɨmə, ghə mu dyʉ̀ gyàmtə̀ ə wen.@@Kweku gùf əwen ə shisə a bàm, ə mu nyìŋ ə dyʉ̀ ə dzàŋtə vìʼ la və vi əgyàmtə̀. @@Viʼi ə loʼ a vyi ə nzhʉ li ando ə Kweku ə zɨmə ə nyɨŋ ə vì a wenə a mu a yì. Vəwenə sə vì ə yen ə Kwesi nyəŋ mu ghə chiʼ li, ə be yen mənlyuŋ a nse. Vəwenə mu byèʼè Kwesi ə dyʉ̀ nə wen a ngə̀ŋ ə kəfʉ.
P8	Tʉʼ ə ne nlayn, Kwesi sə kəblə̀ ə yen ə wen ə wen a kwen a ngə̀ŋ kəfʉ nə vətìʼ vəwen benə Kweku Twum vəwenə ti a wen kətʉ. Ghə zhʉ ə zaf a wen a fwen ə kwoŋ ə nankwè.@@Və mu shə̀ʼtə a wen la və yi tyin ə fwen ə kwoŋ ə nankwè ə wen. Ə Kwesi sə dì loynə li wen la ghə lyesə ə ku a wen. Li wem tsèmtə̀ ə gàʼ la, "Ma tu kɨ nə ndiʼ to a bàm. A ngaʼa ndo ə wù zhʉtə kənyʉ̀ a ma gàʼà."

images:

illustrations/pages/25787.png
illustrations/pages/25784.png
illustrations/pages/25785.png
illustrations/pages/25786.png
illustrations/pages/25787.png
illustrations/pages/25788.png
illustrations/pages/25789.png
illustrations/pages/25790.png
illustrations/pages/25791.png

translations:

English (Translation)	Result of disobedience	id=22047
English (Adaptation)	Result of disobedience	id=36063
Fante (Original)	Kwesi Gyasi n'amandzehun da	id=22045
Kom (Translation)	Ɨmmwa'tɨ ɨ̀n ntàl	id=40147
Oshikwanyama (Translation)	Oshindjemo shoku handulika	id=37059
