url:	https://africanstorybook.org/reader.php?id=23105&d=0&a=1
id:	23105
title:	Siku ya Betina
author:	Ursula  Nafula
artist:	Catherine Groenewald
lang:	Kiswahili
level:	Longer paragraphs
lic:	Creative Commons: Attribution 4.0
thumb:	https://africanstorybook.org/illustrations/covers/23105.png
desc:	Hii ni hadithi kuhusu hisabati

page_text:

P1	Betina alikuwa amelalia mkeka wake. Alimsikiliza mamake akimsimulia hadithi aliyoipenda zaidi. 

Hadithi iliwahusu wanawake waliojulikana mle kijijini kwa mikeka na vikapu maridadi waliyotengeneza. 

Betina aliithamini zawadi ya mkeka aliyopewa na bibi alipohitimu umri wa miaka kumi.
P2	Betina aliposimama, mamake alitaka kuuweka makeka wake. Betina alisema, "Mama, usiukunje sasa. Hebu kwanza tutazame rangi na maumbo yaliyoko." 

Betina alizitaja rangi kwenye safu zote kutoka juu hadi chini, "Waridi, waridi, kijani, kijani, bluu, bluu, waridi, waridi, kijani, kijani." Ni sehemu gani ya mkeka ambapo muundo unabadilika?
P3	Betina aliukunjua mkeka. Maumbo mengi yalikuwa mistatili na mengine miraba. Alisema, "Ninajua njia rahisi ya kupata jumla ya maumbo yote. Si lazima kuhesabu kila umbo, bali unahesabu idadi ya maumbo yaliyo kwenye kila mstari."

Je, unajua namna Betina anayahesabu maumbo hayo? Kuna jumla ya maumbo mangapi?
P4	Betina alikuwa na mkeka mwingine mdogo alioutumia kuketi nje. Huo ulikuwa na mistatili pekee. Betina anaweza kuwa ameifunika kwa mwili wake takriban mistatili mingapi? Takriban mistatili mingapi ambayo haijfafunikwa? 

Unaweza kutumia njia ya Betina ya haraka kupata mistatili mingapi ambayo mkeka huo unayo?
P5	Asubuhi moja, Betina alienda kumtembelea bibi. Aliwakuta wanawake kisimani wakiwa wamebeba maji vichwani. 

Alishangaa akataka kujua ni maji lita ngapi yaliyokuwa katika kila ndoo. Je, unafikiriaje?
P6	Betina alipowasili, bibi alimkaribisha, "Betina, furaha ilioje! Hiki ni kikapu kipya nilichotengeneza. Unakipenda?" Betina alimjibu, "Ninapenda rangi yake, lakini sipendi maumbo yaliyoko." 

Utawezaje kuchora maumbo yaliyoko kwenye kikapu hicho? Maumbo hayo yanafanana mraba au mstatili au umbo jingine tofauti?
P7	Alipokuwa akirudi nyumbani, Betina aliikosa njia. Hakujua alikokuwa kwa hivyo, aliketi chini ya mti kupumzika. 

Aliyatazama majani yakicheza juu yake kwenye matawi. Aliyaona maumbo tofauti yaliyosababishwa na mwangaza yakicheza kila mahali. Baadaye, alipatwa na usingizi mnono.
P8	Betina alipoamka, aliogopa. Alitaka kuwa nyumbani na mamake akipumzika kwenye makeka wake. 

Wakati huo huo, ndege mdogo wa rangi ya bluu alitua mtini. "Hujambo. Usiwe na wasiwasi, nitakusaidia ufike nyumbani. Nifuate," yule ndege alisema. 

Betina alishangaa kumsikia ndege akiongea.
P9	Betina alimfuata yule ndege hadi kwenye njia panda. Njia iligawika, moja ikienda kushoto na nyingine kulia. Je, aifuate njia gani? 

Betina alitazama juu. Iliwezekana kuwa yule ndege alikuwa amebeba mdomoni kipande cha mkeka wake! Ndege yule alikiangusha kile kipande kwenye njia iliyokwenda upande wa kulia, kisha akaenda zake.
P10	Betina aliifuata njia hiyo akapanda mlima na kushuka. Aliwasikia watu wakicheka na kuimba kijijini kwao.

Betina alifurahi alipofika nyumbani salama.
P11	Mamake aliukunjua mkeka kisha akampa chakula. Betina aliyahesabu maumbo ya miraba yaliyokuwa kwenye mkeka kuhakikisha kwamba yalikuwa bado yako. 

Alikuwa na uhakika kwamba alikiona kipande cha mkeka kilichokuwa kimekatwa. Alijua hakuwa akiota. Ilikuwa kweli kuwa yule ndege mdogo alikuwa amemwokoa!

images:

illustrations/pages/6007.png
illustrations/pages/25359.png
illustrations/pages/25360.png
illustrations/pages/25361.png
illustrations/pages/25362.png
illustrations/pages/25363.png
illustrations/pages/25364.png
illustrations/pages/25365.png
illustrations/pages/25366.png
illustrations/pages/25367.png
illustrations/pages/25368.png
illustrations/pages/25369.png

translations:

Afrikaans (Translation)	Abike se dag	id=21977
English (Original)	Akai's special mat	id=6008
English (Adaptation)	Abike's day	id=21453
French (Translation)	La Natte Spéciale D'Akai	id=9301
French (Translation)	Akai Et Sa Natte Spéciale	id=10137
Fulfulde (Translation)	Daago Nyeenyungo  Ngo Rakiya	id=10013
Hausa (Translation)	Tabarmar Ta Masumman Ta Akai	id=9978
isiNdebele (Translation)	Ilanga lakaKhabo	id=21461
isiZulu (Translation)	Usuku lukaZinhle	id=21458
Kanuri (Translation)	Buji Masamanne Nanaye	id=10040
Kiswahili (Translation)	Mkeka wa Akai	id=7860
Lámnsoʼ (Translation)	Ghám Akai Ye Tayíné	id=15057
Luganda (Translation)	Omukeeka Gwa Nakaayi Ogwenjawulo	id=8273
Lugbarati (Official) (Translation)	Atako Vɨ́lé Àfa Gèrì E'daápɨ Rɨ̀	id=8781
Lumasaaba (Translation)	Lusamba Lwa Kakayi Lwaburaawa	id=8272
Lunyole (Translation)	Omukeeka Gwa Akai Omutoongole	id=8396
Lusoga (Translation)	Olunaku lwa Takia	id=25684
Lusoga (Translation)	Omukeeka gwa Akaali	id=26254
Lusoga (Translation)	Olunaku lw'Abike	id=27566
Maa (Translation)	Esos E Naserian	id=7858
Ng’aturkana (Translation)	Akapet Nabekot Na Akai	id=7038
Oluwanga (Translation)	Liyambo Lia Akai	id=8271
Portuguese (Translation)	O Tapete Especial De Akai	id=16096
Sepedi (Translation)	Mmetse Wa Akai Wa Bohlokwa	id=7493
Sepedi (Translation)	Moseme O Itsheng Wa Akai	id=10697
Sesotho (South Africa) (Translation)	Letsatsi la Atlehang	id=21466
Setswana (Translation)	Moseme Wa Ga Akai  O O Kgethegileng	id=7772
Siswati (Translation)	Imadi yaThembi lebalulekile	id=13073
Siswati (Translation)	Lilanga la-Abike	id=21455
Zarma (Translation)	Akay Tangaraa Kaŋ Ga Maamaacandi	id=10104
