url:	https://africanstorybook.org/reader.php?id=34150&d=0&a=1
id:	34150
title:	Sivakashela esichiwini setinyamatane
author:	Sakinah Moosa
artist:	
lang:	siSwati
level:	First paragraphs
lic:	Creative Commons: Attribution 4.0
thumb:	http://africanstorybook.org/illustrations/covers/34150.png
desc:	Bafundzi batsatsa luhambo lwekuya esichiwini setinyamatane nathishela wabo.

page_text:

P1	Thishela usiphatsele tincwadzi, utsi siyotinika batali.Tincwadzi letibatisa ngeluhambo lwetfu lwekuya eKruger National Park.
P2	Lwafika lelosuku sonkhe besilulindzele. Ibhasi yefika ekuseni kakhulu sagibela, savalelisa batali
P3	Sitse lapho sisuka esikolweni sendlula edolobheni eMalalane, sakhuphukela egedeni sayongena esichiwini.
P4	Egedeni emaphoyisa esichiwi asinika imitsetfo yekutiphatsa, yacwayisa umshayeli ngesivinini,sabe sesiyangena.
P5	Phakatsi esichiwini sabona tilwane tasendle letehlukene njenge tindlovu, tindlulamitsi, emabhubesi netinyatsi njalonjalo.
P6	Emini umshayeli wemisa ibhasi sehla sangena etindlini letincane. Thishela wasipha kudla netinatfo lasitsengele tona.
P7	Ngobe besesikhatsele umshayeli webhasi wavele wayibhekisa kaSiboshwa ibhasi.Saphaphama seyime emagcekeni esikolo
P8	Sitse sesibuyile thishela wasitfuma kutsi sibhale tindzaba ngeluhambo lwetfu lwasesichiwini, sisho konkhe lesikubonile singashiyi lutfo.

images:

illustrations/pages/27721400.png
illustrations/pages/27721401.png
illustrations/pages/27721402.png
illustrations/pages/27721403.png
illustrations/pages/27721404.png
illustrations/pages/27721405.png
illustrations/pages/27721406.png
illustrations/pages/27721407.png
illustrations/pages/27721408.png

translations:

