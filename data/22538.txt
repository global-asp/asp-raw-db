url:	https://africanstorybook.org/reader.php?id=22538&d=0&a=1
id:	22538
title:	Seeɗuwa e Beelel Barka
author:	Mohammed Sale Also
artist:	Awwalu  Sakiwa
lang:	Fulfulde
level:	Longer paragraphs
lic:	Creative Commons: Attribution 4.0
thumb:	https://africanstorybook.org/illustrations/covers/22538.png
desc:	Nde ceeɗu juuti

page_text:

P1	Hitaande seeɗuwa, maaje fuu njoorii, Beelel Barka tan luttiri ndiyam. Nde ɗomka ɓurii dabbaaji semmbe, ɗi kawtii ngam ɗi saawootira dow saɗeende ndiyam.
P2	Ngeelooba arti wolwuki, nga wi'i: "Hannde faa maaje fuu njooridii; Beelel Barka tan hororii ndiyam. Beelel Barka boo no daayngel. En fuu boo en ɗomɗaama, noye waɗetee?"
P3	Puccu wi'i, "Nden kam woɓɓe njaha Beelel Barka njara, nden ɓe nyeɗana luttuɓe." Nagge sey nootii puccu, "Beelel Barka daayii sanne, ko yahuɓe ngarta, ɗomka warii luttuɓe."
P4	Mbaala haftii, "Maa! Maa!..miin kam mi yaroyay ndiyam to Beelel Barka." Mbeewa kadi haftii, "Meee, meee!...miin maa mi yaroyay ndiyam Beelel Barka."

Gertogal diwi dow hanyun ma, "Keer, ker ker ker!..miin maa mi yaroyay ndiyam Beelel Barka." Jaawngal ma ummii dow, "Kukuweer! Kukuweer!.. miin maa mi yaroyay ndiyam  Beelel Barka."
P5	Ngeelooba ummii tan, fiyi ɓernde, nanngi laawol Beelel Barka. Luttuɗi ɗin fuu kaftii tokki ɓaawo ngeeloba.

Laawol nde waɗi laawol, morta-yana-ummoo, morta-yana-ummoo, jaawngel wi'i: "Kukuweer! Kukuweer!.. miin kam mi haaytii yaroygo ndiyam Beelel Barka." Gertogal yeeƴitii, nanngi jaawngel moɗi.
P6	Yahdu jokkii, morta-yana-ummoo, gertogel ma wi'i, "Keer, ker ker ker!..miin ma, mi haaytii yaroygo ndiyam Beelel Barka." Mbaala waylitii moɗi gertogel.
P7	Laawol jokkii. Morta-yana-ummoo, morta-yana-ummoo, baalel wi'i: "Maa! Maa!..miin ma, mi haaytii yaroygo ndiyam Beelel Barka." Mbeewa waylitii moɗi-ngu.
P8	Laawol jokkii. Morta-yana-ummoo, morta-yana-ummoo, be'el wi'i: "Meee! Meee!..mi haaytii yaroygo ndiyam  Beelel Barka." Puccu waylitii moɗi  be'el. Nde puccu somi, nagge moɗi-ngu.
P9	Nde yahdu waɗi yahdu, morta-yana-ummoo, morta-yana-ummoo, nagge ma somi. Nge wi'i: "Mboo! Mboo!..min ma mi haaytii  yahugo Beelel Barka." ngeelooba nanngi naggel moɗi.
P10	Lutti ngeelooba feere muuɗum. Morta-yana-ummoo, morta-yana-ummoo, haa nga yottii Beelel Barka.
P11	Nde ngeelooba yottii, nga tuuti nagge. nagge boo tuuti puccu, puccu tuuti mbaala, mbaala tuuti mbeewa, mbeewa ma tuuti gertogal, gertogal boo kadi tuuti jaawngal.
P12	No'on dabbaaji ɗin fuu keɓi njari ndiyam Beelel Barka haa ɗi domɗiti.

images:

illustrations/pages/26514.png
illustrations/pages/26503.png
illustrations/pages/26504.png
illustrations/pages/26505.png
illustrations/pages/26506.png
illustrations/pages/26507.png
illustrations/pages/26508.png
illustrations/pages/26509.png
illustrations/pages/26510.png
illustrations/pages/26511.png
illustrations/pages/26512.png
illustrations/pages/26513.png
illustrations/pages/26514.png

translations:

English (Translation)	Drought and the River of Blessings	id=22565
French (Translation)	La grande sècheresse et Beelel Barka	id=22566
Kanuri (Translation)	Fǝram-a Kǝmaduwu bargaabe-a	id=24723
Kiswahili (Translation)	Kiangazi na Mto wenye Baraka	id=22567
Lusoga (Translation)	Ekyeya  n'omwiga  ogw'emikisa	id=30427
Tiv (Translation)	Ichegh man Ifi U Iveren	id=23872
