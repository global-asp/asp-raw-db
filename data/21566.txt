url:	http://africanstorybook.org/reader.php?id=21566&d=0&a=1
id:	21566
title:	Ri Tshi Khou Tshimbila Roṱhe
author:	Tshifhiwa Gangazhe
artist:	Louwrisa Blaauw
lang:	Tshivenda
level:	First paragraphs
lic:	Creative Commons: Attribution 4.0
thumb:	http://africanstorybook.org/illustrations/covers/21566.png
desc:	Musi ri tshi ya u tshimbila na lwendo lwo lapfa

page_text:

P1	Musi ri tshi ya u tshimbila na lwendo lwo lapfa, ri ḓo tshimbila roṱhe ri tshi khou imba luimbo.
P2	Ri roṱhe. Lwendo lu a takadza ri na vha muṱa wa hashu.
P3	Ndi ḓo ni dzudza nga mulalo u tou fana na khuhu ya phambo. 

I dzudza zwikukwana zwayo zwi na vhududo nga fhasi ha phapha dzayo.
P4	Arali mvula ya thoma u na i tshi bva makoleni, ndi ḓo dzudza tshifhaṱuwo tshaṋu tsho oma u tou fana na houḽa muṅwadzi wavhuḓi.
P5	Arali makole a maḓumbu a thoma u dinalea na u vhomba na u gungula, ni khwaṱhe, ni lilela-ni? 

A ni noṱhe.
P6	Ri tshi khou tshimbila roṱhe ri nga si vhuye ra vha na vhuludu. 

Sedzani nṱha! Sedzani matungo oṱhe u mona na inwi! Ḽifhasi ndi ḽavhuḓi nahone ḽo dalafhala!
P7	Arali na vhona tshiṅwe tshithu tshine tsha takadza u tshi vhona, a thi ṱoḓi u tshi ṱahela. 

Ndi khou humbela uri ni mmbudze vho.
P8	Arali milenzhe yaṋu ya thoma u vhavha nga lwendo lwe ra lu tshimbila, ni songo vhilaela, ro swika hune ra khou ya hone! 

Ro vhuya ra swika kiḽiniki khefha.
P9	Roṱhe ri fanela u ita ri tshi ṱola mikulo, mafhafhu na nḓevhe dzashu. 

Ni khwaṱhe musi ni tshi khou aluwa, a si zwine zwa nga ita uri ni lile.
P10	Ni vhona unga zwi a ofhisa? Farani tshanḓa tshanga khetshi.

Vha ḓo ṱola mutsiko waṋu wa malofha nga bannda heḽi ḽa tshanḓani ḽa vhuṱali.
P11	Vha ri ṋea mishonga yashu, vha ri vhudza zwine ra fanela u zwi ḓivha, uri roṱhe ri dzule ri na mutakalo.

Zwino ri khou humela hayani.
P12	Zwo luga uri muthu a nete, ro vhona zwithu zwinzhi.

Zwino ndi tshifhinga tsha u eḓela.

Ni eḓele zwavhuḓi nahone ni lore miloro yavhuḓi.

images:

illustrations/pages/16426.png
illustrations/pages/16426.png
illustrations/pages/16427.png
illustrations/pages/16428.png
illustrations/pages/16429.png
illustrations/pages/16430.png
illustrations/pages/16431.png
illustrations/pages/16432.png
illustrations/pages/16433.png
illustrations/pages/16434.png
illustrations/pages/16435.png
illustrations/pages/16436.png
illustrations/pages/16437.png

translations:

English (Original)	Walking Together	id=16438
isiNdebele (Translation)	Sikhamba Ndawonye	id=21542
isiXhosa (Translation)	Ukuhamba Kunye	id=21561
isiZulu (Translation)	Ukuhambisana	id=21563
Sepedi (Translation)	Go Sepela Mmogo	id=21424
Sesotho (South Africa) (Translation)	Ho Tsamaea 'moho	id=21647
Setswana (Translation)	Go Tsamaya Mmogo	id=21541
Siswati (Translation)	Sihamba Kanyekanye	id=21564
Xitsonga (Translation)	Ku Famba Swin'we Hi Milenge	id=21565
