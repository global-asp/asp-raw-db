url:	https://africanstorybook.org/reader.php?id=35165&d=0&a=1
id:	35165
title:	Tsa u Ivo man Aben a Dwem
author:	Terkule Aorabee
artist:	Terkule Aorabee Junior
lang:	Tiv
level:	Longer paragraphs
lic:	Creative Commons: Attribution 4.0
thumb:	http://africanstorybook.org/illustrations/covers/35165.png
desc:	Kwagh Alôm ne ka u pasen er i er ve ivo i lu tsa gendee man dwem ve lu iyol aben aben yô.

page_text:

P1	Ngise ngise, Kpev lu ken gar u i maa i kase yô. Iti i gar la er Ganhwa.@@Shie la ivo cii lu a icha yugh yugh er iwa man ugbaseela nahan.
P2	Yange igen yô, Kpev za ken toho u za dughun iyough sha ciu tsombor na. @@Ngur hidyen a tsuwa youghu yô, wura gba nôôn un.
P3	Kpev yevese ta ken bar u yeren wura. Nyer yô, a mande sha Dwem.@@Cier ivo iyol, nahan a ver tsuwa nya, a wa iyol u yevese.
P4	Shien shon môm, zum u Dwem nule er una ta num sha Kpev la, Begha  kpa va nyôr.@@Mciem gba Kpev iyol je gande tsô a jingil ityough shi a nduul iyol.@@Mngerem ma sha iyol na cii man shambe kwa môm haa Begha man Dwem iyol.
P5	"Kpe kya!" Begha kpiligh iyol. "U er nan ve u nduul iyol nahana?"@@"Ka ikpyaer i m zer shin ityô ne. Mba yer i er Ganhwa," a tese ve ake na.@@"Ka shami! Mo kpa u korom i nyian," Begha kaa nahan.
P6	"U va a ikyôvugh ki dwem. Shi saa u tam ki  ki a via lugh lugh," Kpev pase ve nahan.@@Dwem gba nôngun er un a yevese kpa gema nenge Begha lu sha zwa u bar.
P7	Begha gema choon ikyôvugh ki Dwem na Kpev. @@Kpev gema ki chiv shin tsuwa man na Begha.@@"Tam lugh lugh, kpa de menan ga," Kpev wa Begha tindi nahan.
P8	Begha tam ikyôvugh ki Dwem. Kpa kwagh la nyoho un gande, tsô a mena.@@Begha shi za uwegh choon ikyôvugh ki Dwem. Kpev shi chiv shin iyough la na Begha.@@Hanmô shie cii Begha a mena gbimiin.
P9	Dwem mee teghelee osugh zum u Begha timbir ashe u tamen kwagh yô. Iyol i Dwen cica hingir avav.@@Begha man shi moughun ityough sha yô, Dwem gba ica.@@Begha chir sha Dwem, Kpev kpaa kar ayem.
P10	Begha za hidi ken bar yô, a kohol Kpev kpaa ga.@@Begha zenda Kpev zanzan za kohol un zum u zulum a tsuwen gban ken gya yô.
P11	Begha man nalegh er una gba Kpev uwegh sha Ganhwa u lu zungur shin anam la.@@Kpa a kôr tsa tsegher.@@Kpev osugh nyôr ken gya u Ganhwa kpa tion tsa u gen la saa sha akughur a Begha
P12	Ka pe ilu ve, ivo cii i lu a icha gendee man dwem cii ve lu a aben iyol je ne.

images:

illustrations/pages/76210901.png
illustrations/pages/76210902.png
illustrations/pages/76210903.png
illustrations/pages/76210904.png
illustrations/pages/76210905.png
illustrations/pages/76210906.png
illustrations/pages/76210907.png
illustrations/pages/76210908.png
illustrations/pages/76210909.png
illustrations/pages/76210910.png
illustrations/pages/76210911.png
illustrations/pages/76210912.png
illustrations/pages/76210913.png

translations:

English (Original)	Goat's Tail and Hyena's Spots	id=35163
