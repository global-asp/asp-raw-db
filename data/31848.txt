url:	https://africanstorybook.org/reader.php?id=31848&d=0&a=1
id:	31848
title:	U ola na U khaḽara ha Tshimange na Mmbwa
author:	Ndivhuho Mutsila
artist:	Elke and René Leisink
lang:	Tshivenḓa
level:	Longer paragraphs
lic:	Creative Commons: Attribution 4.0
thumb:	http://africanstorybook.org/illustrations/covers/31848.png
desc:	Tshimange na Mmbwa ndi dzikhonani. A vha seisi zwone nahone vha takadzwa nga u ita zwithu vhoṱhe.

page_text:

P1	Hoyu ndi Tshimange. @@Hoyu ndi Mmbwa.
P2	Tshimange na Mmbwa vha khou ṱoḓa u ola. Tshimange na Mmbwa vha khou ṱoḓa u khaḽara. Tshimange na Mmbwa vha khou ṱoḓa u ita zwa vhutsila. Hu thoma Mmbwa. U dzhia penisela a dzhia bammbiri. Ndi bammbiri ḽa tshikwea.
P3	Mmbwa u thoma nga u ola gumba. Gumba ndi muvhili wa Tshimange. Yoo, a zwi konḓi!
P4	Zwino u ola thiraiengele mbili nṱha ha gumba. Thiraiengele mbili ndi nḓevhe dza Tshimange. A ola thiraiengele ntswu ngomu ha gumba. Thiraiengele ntswu ndi ningo ya Tshimange. U tala mutalo nṱha ha ningo.
P5	Zwino u ola maṱo na tsie dza nṱha dza Tshimange. Maṱo ndi zwithoma zwivhili. Tsie dza nṱha ndi mitalo mivhili. Yoo, a zwi konḓi.
P6	Zwino u ola mulomo wa Tshimange. Mulomo wo tou talatadziwa. U fana na ḽeḓere 'w'. U ola vhulebvu ha Tshimange. Vhulebvu vhuraru kha tsha monde na vhulebvu vhuraru kha tsha u ḽa.
P7	Tshifanyiso tshi tsini na u fhela. U ola milenzhe ya  phanḓa na ya murahu. Milenzhe ya phanḓa na ya murahu yo tou taliwa. U ola luṋala lwa Tshimange. Ṋala ndi zwitendeledzi. U ola mutshila wa Tshimange. Mutshila ndi mutalo mulapfulapfu.
P8	Tsha u fhedza u ola mavhala kha muvhili wa Tshimange a khaḽara muvhili nga muvhala wa tshitopana. Tshifanyiso  tsho fhela zwino. Yoo, tsho naka hani ngoho!
P9	Zwino tshifhinga tsha Tshimange tsho swika. U dzhia penisela na bammbiri. Ndi bammbiri ḽa rekhithiengele.
P10	Tshimange u thoma nga u ola gumba. Gumba ndi muvhili wa Mmbwa. Yoo, zwo naka hani!
P11	Zwino u ola zwivhumbeo zwivhili zwitswu nṱha ha gumba. Zwivhumbeo zwivhili zwitswu ndi nḓevhe dza Mmbwa. A ola tshitendeledzi tshitswu ngomu ha gumba. Tshitendeledzi tshitswu ndi ningo ya Mmbwa. U tala mutalo nṱha ha ningo.
P12	Zwino u ola maṱo na tsie dza nṱha dza Mmbwa. Maṱo ndi zwithoma zwivhili. Tsie dza nṱha ndi mitalo mivhili. Yoo, ndi zwa nṱha hezwi!
P13	Zwino u ola mulomo wa Mmbwa. Mulomo wo tou talatadziwa. U fana na ḽeḓere 'w'. U ola zwithoma u mona na mulomo wa Mmbwa. Zwithoma zwiraru  kha tsha monde na zwithoma zwiraru kha tsha u ḽa.
P14	Tshifanyiso tshi tsini na u fhela. U ola milenzhe ya  phanḓa na ya murahu ya Mmbwa. Milenzhe ya phanḓa na ya murahu ndi mitalo. U ola luṋala lwa mmbwa. Ṋala ndi zwitendeledzi. U ola mutshila wa Mmbwa. Mutshila wo olwa sa dzuvha.
P15	Tsha u fhedza u ola zwithomathoma kha muvhili wa  Mmbwa a khaḽara muvhili nga muvhala wa muṱaḓa. Tshifanyiso  tsho fhela zwino. Yoo, ndi manakanaka!
P16	Ṱaṱaa Tshimange! Ṱaṱaa tshifanyiso tsha Tshimange! Ṱaṱaa Mmbwa. Ṱaṱaa tshifanyiso tsha Mmbwa!

images:

illustrations/pages/18659.png
illustrations/pages/18660.png
illustrations/pages/18661.png
illustrations/pages/18662.png
illustrations/pages/18663.png
illustrations/pages/18664.png
illustrations/pages/18665.png
illustrations/pages/18666.png
illustrations/pages/18667.png
illustrations/pages/18668.png
illustrations/pages/18669.png
illustrations/pages/18670.png
illustrations/pages/18671.png
illustrations/pages/18672.png
illustrations/pages/18673.png
illustrations/pages/18674.png
illustrations/pages/18675.png
illustrations/pages/18782.png

translations:

ChiShona (Translation)	Kiti na Imbwa vanogadzira mifananidzo yavo	id=31757
CiNyanja (Translation)	Chona Ndi Galu Ajambule Ndi Ku Penta	id=20797
Ekegusii (Translation)	Ekebusi amo ne'Esese amo nogoaka Erangi	id=31839
English (Original)	Cat and Dog draw and colour	id=20205
isiZulu (Translation)	Ikati nenja ziyadweba futhi ziyahlobisa	id=31814
Khoekhoegowab (Translation)	ǀHôas tsî Arib hâra di /no//nab	id=24664
Kikamba (Translation)	Mbaka na Ngitĩ syĩkulula na kũvaka langi	id=32166
Kinyarwanda (Translation)	Injangwe n'imbwa Zirashushanya Zikanataka	id=20232
Lingala (Translation)	Niawu na mbwua bakosala langi	id=31818
Lubukusu (Translation)	Eepusi  Neembwa Chiichora Neechibakha Eerangi	id=31850
Luganda (Translation)	kappa ne embwa ne langi	id=24210
Lusoga (Translation)	Puusi Na Wambwa Bakuba Na Kusiiga	id=21209
Oluwanga (Translation)	Ipusi nende Imbwa tsichora nokhubakha irangi	id=31813
Oshikwanyama (Translation)	Ngato naShikonda tava faneke nokumbapeka	id=24142
Oshindonga (Translation)	Okambishi nombwa taya thaneke nokumbapeka	id=23900
Otjiherero (Translation)	Ombuua no kambihi mave perende nokuhua	id=24175
Rukwangali (Translation)	Mbisi noMbwa kwa kufaneka nokutura maruvara	id=31495
Runyankore (Translation)	Kaapa Ne Mbwa Niziteera Ebishani Zibisiiga	id=24198
Sepedi (Translation)	Katse le Mpša ba a thala le go khalara	id=32060
Sesotho (South Africa) (Translation)	Katse le Ntja ba a taka ba tlotsa  ka mebala	id=31808
Setswana (Translation)	Katse le Ntšwa ba taka le go penta	id=31772
