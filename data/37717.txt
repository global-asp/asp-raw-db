url:	https://africanstorybook.org/reader.php?id=37717&d=0&a=1
id:	37717
title:	U-Abel nonodoli kadadewabo
author:	Zanele  Ndlovu and Zanele Zuma
artist:	Jesse Breytenbach
lang:	isiZulu
level:	Read aloud
lic:	Creative Commons: Attribution 4.0
thumb:	http://africanstorybook.org/illustrations/covers/37717.png
desc:	Lena yindaba emnandi exoxa ngomfanyana u-Abel nodadewabo

page_text:

P1	Kwakukhona umfana igama lakhe kwakungu-Abel. U-Abel wazakhela inqola ngamapulangwe.@@U-Abel wayengenaye umuntu owayezoshayela inqola yakhe entsha.@@Wabe esethi kudadewabo uMeri, "Ngidinga umshayeli wenqola yami. Ngicela unginike lonodoli wakho. Uzokwazi ukuhlala enqoleni ayishayele."
P2	Wenqaba uMeri wathi, "Cha, angifuni nonodoli wami."@@Wathukuthela wagana unwabu u-Abel ngesikhathi uMeri enqaba nonodoli wakhe. Wahlwitha unodoli wamdonsa ngengalo. @@UMeri naye wadonsa enye ingalo. Babangisana ngonodoli bemdonsa ngapha nangapha yaze yahlusuka enye ingalo!
P3	Wakhala uMeri wagijima waya kumama wakhe.@@"Awubheke Mama," kusho uMeri, "U-Abel usehlusule ingalo kanodoli wami. Ubemdonsa ngoba efuna ashayele inqola yakhe kodwa mina bengingafuni ngoba bengidlala naye."@@Umama wathi, "Akaziphathanga neze kahle u-Abel."
P4	Umama wacabanga isu ayengamfundisa ngalo umfana wakhe ukuthi angawathinti amathoyizi kadadewabo. @@Walithola isu.@@Waya kumngane wakhe owayengudokotela wafike wathi, "Ngicela usizo lwakho." @@Waphendula udokotela wathi, "Ngingakusiza ngani mngani wami?"
P5	Umama waphendula wathi, "Indodana yami u-Abel ayiziphathi neze kahle kulezi nsuku. Uhlusule ingalo kanodoli kadadewabo. Akufanele neze akwenze lokho.@@Kusasa ngizomtshela ukuthi alethe unodoli kuwena njengodokotela ukuze umfakele enye ingalo."
P6	"Ngicela umtshele akukhokhele izindleko zikadokotela uma usuyifakile enye ingalo. Akanayo imali, ngakho-ke, kufanele umtshele ageze le moto yakho enkulu endala ehlale ingcolile," kusho umama.@@Umngane wakhe wahleka wathi, "Ye--bo! Kuzwakala kulungile lokho."
P7	Umama ka-Abel waphindela ekhaya. Wafike wabuza u-Abel, "Konje uma ugula noma ulimele uyaye uyephi?"@@U-Abel waphendula wathi, "Uma ngigula noma ngilimele, kufanele ngiye kudokotela."@@Umama wathi, "Umlimazile unodoli manje kufanele umuse kudokotela."
P8	U-Abel wamthatha unodoli wamusa kudokotela.@@"Lo nodoli ulimele kakhulu dokotela. Umama uthe angimlethe kuwe. Ungakwazi ukumfakela ingalo entsha?"@@Udokotela wavuma ukusiza unodoli. Wakwazi ukumfakela ingalo entsha.
P9	Udokotela wathi ku-Abel, "Unodoli sengimfakele ingalo entsha. Ngakho-ke, kufanele ungikhokhele. Unamalini?"@@U-Abel waphendula, "Awu dokotela, anginamali. Ngeke ngikwazi ukukukhokhela."
P10	Waqhubeka udokotela wathi, "Hhayi-ke! Awunamali? Imoto yami enkulu ingcole kabi! Geza imoto yami! Lokho kuzoba yindlela ongikhokhela ngayo."@@U-Abel wathatha ibhakede lamanzi nendwangu ehlanzekile. Kwamthatha isikhathi eside ukugeza imoto eyayingcole kanjeya.
P11	U-Abel wabe esethatha unodoli wawuphindisela kuMeri.@@UMeri wajabula kakhulu wathi, "Abel, ungubhuti oqotho kakhulu. Ngiyabonga ngokulungisa unodoli wami."@@"Dadewethu, ngiyaxolisa ngokuthukuthela bese ngikwenza ukhathazeke," kusho u-Abel.
P12	Kusukela ngalelo langa, u-Abel akaphindanga wathatha izinto zikadadewabo futhi wazama ukuthi angaphinde amthukuthelele.@@Wayekhumbula ukuthi kwamthatha isikhathi eside kangakanani ukugeza imoto enkulu kadokotela engcolile.@@Wathatha isinqumo sokuthi kwakungeyona into enhle ukuthukuthela bese ulimaza izinto.

images:

illustrations/pages/25399.png
illustrations/pages/25393.png
illustrations/pages/25394.png
illustrations/pages/25395.png
illustrations/pages/25396.png
illustrations/pages/25398.png
illustrations/pages/25397.png
illustrations/pages/25399.png
illustrations/pages/25400.png
illustrations/pages/25401.png
illustrations/pages/25402.png
illustrations/pages/25403.png
illustrations/pages/25404.png

translations:

Afaan Oromo (Translation)	Abeeliif Ashaangulliitii Obboleettii isaa	id=35504
Afrikaans (Translation)	Abel en sy sussie se pop	id=37755
Amharic (Translation)	አቤልና የእህቱ አሻንጉሊት	id=21583
Amharic (Translation)	አቤልና የእህቱ አሻንጉሊት	id=21585
Chichewa (Translation)	Abel ndi chidole cha mchemwali wake	id=34950
Chinkhonde (Translation)	Abelo ni cidoli ca mulumbu wake	id=34984
Chitonga (Malawi) (Translation)	Abelu ndi chidoli chamuzichi waki	id=35009
Citumbuka (Translation)	Abel na mwanchi wamdumbu wakhe	id=35036
Ciyawo (Malawi) (Translation)	Abelo ni cidole ca alumbu ŵawo	id=35060
Ellomwe (Malawi) (Translation)	Abel na echidolle ya murokoriye	id=35094
English (Original)	Abel and his sister's doll	id=21513
English (Adaptation)	Abel and his sister's doll (Colour-in)	id=21518
French (Translation)	Abel et la poupée de sa sœur	id=33148
isiXhosa (Translation)	U-Abheli nonodoli kadade wabo	id=37838
Kanuri (Translation)	Ngwalimi-a Fero Karamabe Yanzǝganabe-a	id=32287
Khoekhoegowab (Translation)	Abeli tsî ǃgâsas di popis tsîra xa	id=24666
Kinyarwanda (Translation)	igikinisho cya mushiki wa Abeli	id=23375
Kiswahili (Translation)	Abeli na mwanasesere wa dadake	id=34487
Luganda (Translation)	Abelli ne dolle ya mwanyinaze	id=23013
Lugwere (Translation)	abel ne ekidole ekya mwonyoko weh	id=23826
Lusoga (Translation)	Aberi ni dole wa mwaninha	id=24879
Lusoga (Translation)	Abeli ni doli wa'mwanhinha	id=31009
Oshikwanyama (Translation)	Abel nokapopifa kamumwaina	id=24148
Oshindonga (Translation)	Abel nokapopitha koka mwaina kadhona ke	id=23906
Otjiherero (Translation)	Abel no mbopi jomute kue	id=24176
Rukwangali (Translation)	Abel nosipopisa sampanzendi	id=31496
Runyankore (Translation)	Abeeri Na Dolle Ya  Mwine Nyina	id=24026
Sepedi (Translation)	Abele le mpopi wa sesi wa gagwe	id=33457
Sesotho (Lesotho) (Translation)	Abele le popi ea ausi oa hae	id=36336
Sesotho (South Africa) (Translation)	Abele le popo ya ausi wa hae Palesa	id=33369
Siswati (Translation)	Abel namdoli wadzadzewabo	id=33394
Tshivenḓa (Translation)	Avhele  na mpopi wa khaladzi awe	id=34293
Xitsonga (Translation)	Hlanganani na n'wampopi	id=34160
