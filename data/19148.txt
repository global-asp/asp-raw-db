url:	http://africanstorybook.org/reader.php?id=19148&d=0&a=1
id:	19148
title:	Omukazi Owomululu
author:	Alungho Rose
artist:	Abraham Muzee
lang:	Luganda
level:	First paragraphs
lic:	Creative Commons: Attribution 4.0
thumb:	http://africanstorybook.org/illustrations/covers/19148.png
desc:	Okuyita mu lugero luna tuyiga okubeera abantu abolwaatu so si kwefuula nti tulina ensonyi so nga ate mululu. Omuntu yenna oba mwana muto kiba kirungi bwaba ayagala ekyokulya nayogera okusinga lweyefuula atayagala ate nakibba nga tebamulaba ekyo kisaaza nnyo.

page_text:

P1	Edda ennyo mu kyaalo kye Kabuusu,  waaliyo omusajja eyayitibwanga Kato. Kato yabeeranga ne mbwa ye mu kasiisira okumala emyaka musanvu.
P2	Olunaku lumu Kato yalwaala nnyo Kyokka nga talina muntu amuyambako. Bweyamala okuwona obulwadde nasalawo okuwasa omukyaala omulungi ennyo okuva ku kyaalo ekimuliraanye.
P3	Kato yayita abemikwaano ne nganda ze bajje ku mbaga era yasanyuka nnyo anti nga amanyi afunye omuyambi.
P4	Abagole babatonera ebirabo bingi nyo ddala. Mu birabo mwalimu ebibbo,  emikeeka,  amatooke,  ebisero ebijjudde obulo,  ebinyebwa nebintu ebirala bingi nnyo.
P5	Omukolo nga guwedde abagenyi bonna baddayo ewaabwe. Kato yatandika obulamu obupya ne mukyaala we ne mbwa yabwe.
P6	Kato yaletera mukyaala we amenvu agengedde obulungi naye omukyaala nagaana okugalya.
P7	Kato yagenda okuyigga. Omugole yajjayo amenvu gonna nagaalya nagamalawo.
P8	Kato yakomawo nga ennjala emuluma nnyo nagamba mukyaala we amuwe ku menvu. Kyokka mukyaala we yamugamba nti Embwa yagalidde gonna!
P9	Olunaku olwaddako,  Kato yagendako mu nimiro ye naye bweyakomawo awaka yasanga alidde enyama yonna ne mmere nga nembwa tagiwaddeeko yadde.
P10	Olunaku olulala,  Kato yagenda okulaba ku mukwano gwe. Kyokka bweyakomawo yasanga omukyaala aalidde ebinyeebwa byonna nga ekisero kikalu be kkalukalu! Kato yasoberwa era nayebuuza ekizibu ekiri ku mukyaala we omugole.
P11	Kato yasala amagezi asobole okutegeera ekituufu. Yaleeta amata nagateeka mu nsuwa wansi wekitanda nagenda okuyigga.
P12	Omukyaala bweyalaba ensuwa ejjude obulungi amata amaddu negamukwata mangu ago. Yagisitula nagissa ku mumwa natandika okunywa amaata kyokka embwa yali emulaba.
P13	Ekyakabi ensuwa yaganira ku mumwa. Omukyaala yafuba nnyo okugijako naye nebigaana. Yatandika okulekaana nga bwabuukabuuka naye nga tewali amuyamba! Kyokka embwa yali emulaba.
P14	Embwa yadduka negenda mu nnimiro Kato gyeyali alima emubuulire ekiri eka. Yaboggola nga bwebuukabuuka. Kato yamanya nti eka waliyo ekikyaamu.
P15	Kato yadduka emisinde nga ali ne mbwa yye natuuka awaka. Yewuunya nnyo okusanga mukyaala we nga ensuwa eremedde ku mumwa. Kato teyasooka kupapa,  yasooka nayimirira,  natunula butunzi.
P16	Oluvanyuma Kato yakwata mukyaala we ku ttama ensuwa nevaako negwa wansi. Omukyaala yaswaala nnyo mumaaso ga bba era bwatyo nasalawo adeyo mu maka ga bazadde be.

images:

illustrations/pages/19126.png
illustrations/pages/19113.png
illustrations/pages/19114.png
illustrations/pages/19115.png
illustrations/pages/19116.png
illustrations/pages/19117.png
illustrations/pages/19118.png
illustrations/pages/19119.png
illustrations/pages/19120.png
illustrations/pages/19121.png
illustrations/pages/19123.png
illustrations/pages/19124.png
illustrations/pages/19125.png
illustrations/pages/19126.png
illustrations/pages/19127.png
illustrations/pages/19128.png
illustrations/pages/19129.png

translations:

English (Translation)	Greedy Woman	id=19149
English (Adaptation)	Greedy Woman	id=19150
