url:	http://africanstorybook.org/reader.php?id=21685&d=0&a=1
id:	21685
title:	Kumhanya Kwemubatanidzwa Weafrica
author:	Debra Chibaya
artist:	Brian Wambi
lang:	ChiShona
level:	First sentences
lic:	Creative Commons: Attribution 4.0
thumb:	http://africanstorybook.org/illustrations/covers/21685.png
desc:	Inyaya yevakomana vaviri vakamhanya munyika dzemuAfrica vachikurudzira kubatana. Vekunedzimwe nyika vakabatana navo pakumhanya.

page_text:

P1	Mdogo naJuma ishamwari dzinofarira kumhanya. Vanomhanya vese zuva nezuva.
P2	Rimwe zuva Juma akati, "Ngatimhanye tichidambura nemunyika dzemuAfrica, uyezve tichitsigira kubatana kwevanhu!" "Ngatimhanye!" akadavira nemufaro Mdogo.
P3	Vakaronga kuti vatakure mwenje wemubatanidzwa parwendo rwavo. Vakatanga kumhanya vachibvira kuchamhembe kuCape Town.
P4	Kubva South Africa, vakananga kumadokero emhenderekedzo yenyanza. Vakamhanya vachidambura nemuNamibia, Angola, DRC, Congo neCameroon. Vakazonozorora vave muAbuja.
P5	Vamhanyi vekumadokero vakamhanya neshamwari idzi munyika yeNigeria. Vakaramba varivese vachitevedza rwizi rweNiger.
P6	Dutu rejecha kuMali rakaita kuti zvivaomere zvekumhanya. Juma ndiye akanga akasimba pane vose vamhanyi. Wakavatungamira kusvika vabuda mudutu iri zvisina njodzi.
P7	Vamhanyi vakazoshamba huruva muConakry mumhenderekedzo yenyanza yemuGuinea. Vakaronga zve kumhanya vakananga kuMorocco vachidambura nemuSenegal pamwe nemuMauritania.
P8	KuCasablanca vamhanyi vakatamba nevamwe vechidiki pamahombekombe. Vakazosimuka vakananga kumaodzanyemba eAfrica.
P9	Vakadambura kuAlgeria nekuLibya vakazonomira kuEgypt vachishanyira marinda emadzimambo (pyramids). Vakazonanga kumabvazuva vachitevedza rwizi rweNile vakananga kuUganda.
P10	Vakadambura mumagwenga nemumasango emhuka. Vamwe vechidiki vakabatana navo muKampala. Boka rakazonanga kumhenderekedzo yenyanza kuKenya.
P11	Vava pamahombekombe emuMombasa vakagara vakadya mupunga wekokonati (coconut) nehove. Juma akati "Ngatitakurei mwenje wemubatanidzwa tinange kugomo reKilimanjaro."
P12	Munzira yekuenda kuTanzania Juma akadonha nekuti akanga aneta. Vamhanyi vose vakamira vakadzokera kunomubatsira.
P13	Juma akatambidza Mdogo mwenje achibva amuti, "Takura tikwidze kugomo reKilimanjaro unobatidza mwenje wemubatanidzwa weAfrica."
P14	Vanhu vakapururudzira vamhanyi vachidaidzira kuti, "Ndimi magamba edu!" Mwenje wabatidzwa pagomo reKilimanjaro vakadzoka vonanga kuchamhembe kweAfrica kwavakanga vabva.
P15	Vakadida mudziva reMalawi, Mdogo akati kunaJuma, "Tamhanya kubva kuchamhembe kusvika kumaodzanyemba tikadzoka zve. Zvino rwendo rwava kusvika kumagumo."
P16	Vamhanyi vemubatanidzwa vakapedzisira nekutakura mwenje kuGreat Zimbabwe. Pakava negungano guru panzvimbo iyi yakakosha. "Kwamhanyiwa!" akadaro achinyemwerera Juma.

images:

illustrations/pages/19868.png
illustrations/pages/19860.png
illustrations/pages/19861.png
illustrations/pages/19862.png
illustrations/pages/19863.png
illustrations/pages/19864.png
illustrations/pages/19865.png
illustrations/pages/19866.png
illustrations/pages/19867.png
illustrations/pages/19868.png
illustrations/pages/19869.png
illustrations/pages/19870.png
illustrations/pages/19871.png
illustrations/pages/19872.png
illustrations/pages/19873.png
illustrations/pages/19874.png
illustrations/pages/19875.png

translations:

English (Original)	Africa unity race	id=19876
Hausa (Nigeria) (Translation)	Tseren Haxin kan Afirika	id=22063
Kinyarwanda (Translation)	Isiganwa Rigamije Ubumwe Muri Afurika	id=20906
Kiswahili (Translation)	Mbio kuhimiza umoja wa Afrika	id=19877
Lukenye (Translation)	Empaka Ezamawanga Ga  Abairugavu	id=21480
Lukenye (Translation)	Empaka Ezamawanga Ga  Abairugavu	id=21507
Lusoga (Translation)	Okuvugania Kwa Afirika Okweyimba	id=21258
