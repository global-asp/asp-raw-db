url:	http://africanstorybook.org/reader.php?id=19469&d=0&a=1
id:	19469
title:	Ingulube Eyayingafuni Ukungena Egoqweni
author:	Thobile Gama
artist:	Marion Drew
lang:	isiZulu
level:	First paragraphs
lic:	Creative Commons: Attribution 4.0
thumb:	http://africanstorybook.org/illustrations/covers/19469.png
desc:	Ingabe izophelelaphi lengulube angafuni ukulalela?

page_text:

P1	Kwakusepulazini,  lapho okuhlala khona izilwane.
P2	Umlimi wathi ingulube ayingene egoqweni. Yathi ingulube,  "Angifuni. Angeke ngingene egoqweni."
P3	Umlimi wathi,  "Sitshwebhu,  shaya ingulube ngoba ingulube ayifuni ukungena egoqweni." Sath' isitshwebhu,  "Angifuni."
P4	Kwaqhamuka umlilo. Umlimi wathi,  "Mlilo,  shisa isitshwebhu. Isitshwebhu asifuni ukushaya ingulube. Ingulube ayifuni ukungena egoqweni." Umlilo wathi nawo,  "Angifuni."
P5	Wathi umlimi,  "Manzi,  cima lomlilo ngoba umlilo awufuni ukushisa isitshwebhu. Isitshwebhu asifuni ukushaya ingulube. Ingulube ayifuni ukungena egoqweni." Ath' amanzi,  "Angifuni."
P6	Kwaqhamuka inkomo. Wathi umlimi,  "Nkomo,  phuza lamanzi,  ngoba lamanzi awafuni ukucima umlilo. Umlilo awufuni ukushisa lesitshwebhu. Isitshwebhu asifuni ukushaya ingulube. Ingulube ayifuni ukungena egoqweni."
P7	Yathi inkomo,  "Ngizowaphuza lamanzi."
P8	Athi amanzi,  "Ungangiphuzi,  ngizowucima umlilo."
P9	Wathi umlilo,  "Ungangicimi. Ngizosishisa lesitshwebhu."
P10	Sathi isitshwebhu,  "Ungangishisi. Ngizoyishaya lengulube."
P11	Yathi ingulube,  "Ungab' usangishaya nami,  ngoba sengiyangena egoqweni."
P12	Ingulube yangena kanjalo egoqweni.

images:

illustrations/pages/18310.png
illustrations/pages/18306.png
illustrations/pages/18307.png
illustrations/pages/18308.png
illustrations/pages/18309.png
illustrations/pages/18310.png
illustrations/pages/18311.png
illustrations/pages/18312.png
illustrations/pages/18313.png
illustrations/pages/18314.png
illustrations/pages/18315.png
illustrations/pages/18316.png
illustrations/pages/18317.png

translations:

English (Translation)	Pig That Wouldn't Listen	id=19470
English (Adaptation)	Disobedience!	id=20907
Kiswahili (Translation)	Kutotii!	id=21149
Tigrigna (Translation)	ዘይምምእዛዝ	id=21194
