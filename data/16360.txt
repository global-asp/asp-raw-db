url:	http://africanstorybook.org/reader.php?id=16360&d=0&a=1
id:	16360
title:	Umaguru Uphisana Ngemilenze
author:	Nokuthula Zondi
artist:	Wiehan de Jager
lang:	isiZulu
level:	First paragraphs
lic:	Creative Commons: Attribution 4.0
thumb:	http://africanstorybook.org/illustrations/covers/16360.png
desc:	UMaguru unquma ukupha zonke izilwane imilenze ukuze zithakasele ukuhamba njengabantu.

page_text:

P1	Emandulo,  izilwane zazingenayo imilenze. Zazihuquzela emhlabathini.
P2	Abantu kuphela ababenemilenze ngoba uMaguru wayebaphile yona.
P3	Ngelinye ilanga uMaguru wanquma ukupha zonke izilwane imilenze. Wazungeza idolobha ememezela ngombhobho. Wayefuna isilwane ngasinye sikwazi ukuhamba njengomuntu.
P4	Zajabula izilwane lapho zizwa ukuthi zizophiwa imilenze. Isilwane ngasinye sasifuna imilenze ukuze sikwazi ukuhamba nokugijima. Zacula,  zatshikizisa imisila,  zabhakuzisa amaphiko azo.
P5	Zahlangana izilwane zidingida ubulukhuni bokuhaqazela ngezisu. Umhlabathi wawuziklwebha izisu zazo. Imilenze yayizozisiza ukuze zikwazi ukuma zibone kude,  njengabantu.
P6	Lwathi uma lufika usuku,  izilwane eziningi zahaqazela zaya emzini kaMaguru ukuyokwamukela imilenze yazo. Izindlulamithi,  amabhubesi,  izindlovu,  onogwaja,  izingwenya,  nezinyoni zashaya uhele zilinde ukuphiwa imilenze.
P7	Isilwane ngasinye sathola imilenze emine,  kwathi izinyoni zathola imilenze emibili iyinye.
P8	Zaba nomahluko izilwane sezinemilenze. Ezinye zagida ngenxa yokujabula. Ezinye zazibhadazela zibuye ziwe zenziwa ubunzima bokuhamba ngezinyawo.
P9	Zazungeza idolobhana zibukisa kubantu. Zonke izilwane zathi,  "Ngeke siphinde sihuquzele."
P10	Isilwane sokugcina emgqeni kwakunguShongololo. UMaguru wabuza,  "Ukhona okulandelayo?" "Cha,  ngingowokugcina," kuphendula uShongololo.
P11	UMaguru wacabanga,  "Pho uma kungasekho muntu,  ngizoyenzani yonke le milenze esele?" UMaguru wanika uShongololo yonke imilenze esele.
P12	UShongololo wahamba ejabule kakhulu ngoba ethole imilenze eminingi. "Sengizoshesha kakhulu kunabo bonke," ecabanga.
P13	Maduze nje emva kokuhamba kukaShongololo,  kwafika uNyoka emzini kaMaguru. "Maguru,  ngicela ungiphe imilenze," kuncenga uNyoka.
P14	"Sengiyikhiphe yonke imilenze. Wena ubukuphi?" kubuza uMaguru. "Ngiseliwe," kuphendula uNyoka.
P15	UMaguru wacinga endlini yakhe ukubona ukuthi ayikho yini imilenze esele. Kodwa akatholanga lutho.
P16	UMaguru waphuma wathi,  "Ngiyaxolisa Nyoka,  ayisekho imilenze esele." UNyoka wahuquzela wabuyela ekhaya engenayo imilenze. Kusukela ngalelo langa uNyoka akalali kakhulu. Uhlale elindele usuku lapho naye ayothola imilenze.

images:

illustrations/pages/13910.png
illustrations/pages/13904.png
illustrations/pages/13905.png
illustrations/pages/13906.png
illustrations/pages/13907.png
illustrations/pages/13908.png
illustrations/pages/13909.png
illustrations/pages/13910.png
illustrations/pages/13911.png
illustrations/pages/13912.png
illustrations/pages/13913.png
illustrations/pages/13914.png
illustrations/pages/13915.png
illustrations/pages/13916.png
illustrations/pages/13917.png
illustrations/pages/13918.png
illustrations/pages/13919.png

translations:

Afrikaans (Translation)	Maguru Deel Bene Uit	id=20083
Amharic (Translation)	እንስሳቱ እግር ተሰጣቸው	id=21164
ChiTonga (Translation)	Maguru Upa Maulu	id=18649
CiNyanja (Translation)	Maguru Apasa Mendo	id=18668
English (Original)	Maguru Gives Legs	id=14415
English (Adaptation)	Animals Get Legs	id=20884
Hausa (Nigeria) (Translation)	Dabbobi Sun Samu Kafafu	id=21315
IciBemba (Translation)	Maguru Apeela Amoolu	id=18691
isiXhosa (Translation)	Umaguru Uphisa Ngemilenze	id=17576
isiZulu (Adaptation)	Umveli Unikela Ngemilenze	id=17461
Kinyarwanda (Translation)	Maguru Atanga Amaguru	id=17467
Kiswahili (Translation)	Maguru Apatiana Miguu	id=14412
Kiswahili (Translation)	Wanyama Wapata Miguu	id=21130
Lunyole (Translation)	Esolo Jifuna Amagulu	id=21035
Lunyole (Translation)	Esolo Jifuna Amagulu	id=21098
Sepedi (Translation)	Maguru O Abela Diphoofolo Maoto	id=19043
Sesotho (South Africa) (Translation)	Maguru O Fana Ka Maoto	id=20037
Setswana (Translation)	Montshiwa O Abelana Ka Maoto	id=14929
SiLozi (Translation)	Maguru Ufa Mautu Ahae	id=18735
Tigrigna (Translation)	ንእንሳት እግሪ ተዋሃቦም	id=21104
Tshivenda (Translation)	Maguru U Ṋekedza Milenzhe	id=18285
Xitsonga (Translation)	Maguru A Phakela Milenge	id=18870
