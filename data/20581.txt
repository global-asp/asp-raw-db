url:	http://africanstorybook.org/reader.php?id=20581&d=0&a=1
id:	20581
title:	Gizo Da Ciyawa
author:	Zubaida Nagee
artist:	Jesse Breytenbach, Rob Owen and Wiehan de Jager
lang:	Hausa (Nigeria)
level:	First paragraphs
lic:	Creative Commons: Attribution 4.0
thumb:	http://africanstorybook.org/illustrations/covers/20581.png
desc:	Gizo malalaci ne

page_text:

P1	Wata rana Gizo ya tashi ba shi da abinci, kuma bashi da kudin da zai sayi abincin
P2	Gizo ya dauki laujen sa  ya tafi daji ya yanko ciyawa, domin ya kai kasuwa ya sayar.
P3	Gizo ya isa daji, ya fara yankar ciyawa. Har ya tara mai yawa ya daure
P4	Gizo ya yi kokarin daukar ciyawa amma  ya kasa sai ya ce “bari in huta”.
P5	Bayan ya huta sai ya kuma yanko wata ya kara.
P6	A karo na uku, Gizo ya kuma kara wata ciyawar  a kan ta da.
P7	Da ya gagara dauka, sai  yace” shi ke nan na huta, bari in tafi gida duk wanda yake so ya saya”.
P8	Sai ya koma inuwar wata bishiya yai kwanciyarsa.
P9	Jimawa kadan, sai ga wani garken awaki, suna ganin wannan ciyawa sai suka hau kanta,
Su ka yi ta ci har sai da su ka cinye ta.
P10	Lokacin da awaki suka juya za su tafi, sai gizo ya ce wa awaki, ku shaidawa uban gidan ku, 
  ina nan ina jiransa ya kawo min kudin ciyawar da kuka cinye min.
P11	Gizo ya na ta jira har dare ya yi.
P12	Sai ya ce,” bari in tafi gida, kila mai awakin nan ya na can kofar gidana ya na jirana”.

images:

illustrations/pages/1069.png
illustrations/pages/18468.png
illustrations/pages/9450.png
illustrations/pages/161.png
illustrations/pages/161.png
illustrations/pages/161.png
illustrations/pages/161.png
illustrations/pages/161.png
illustrations/pages/161.png
illustrations/pages/9646.png
illustrations/pages/9646.png
illustrations/pages/1069.png
illustrations/pages/1069.png

translations:

