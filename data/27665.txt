url:	https://africanstorybook.org/reader.php?id=27665&d=0&a=1
id:	27665
title:	Empiso ya Waikoli
author:	Kyambogo  University and Paul Wambi
artist:	Wiehan de Jager
lang:	Lusoga
level:	First paragraphs
lic:	Creative Commons: Attribution 4.0
thumb:	https://africanstorybook.org/illustrations/covers/27665.png
desc:	Lwali lulala

page_text:

P1	Agho olwatuuka, Wankoko ni Waikoli  abaali  ab'omukwano baatabuka. Baali mu mirembe gyaibwe n'ebinhonhi ebindi. Ayenga byonabyona  tibiguluka.
P2	Lwali olwo, endhala yaagwa. Waikoli nga ali n'okuja ghala okufuna eky'okulya. Yaira nga akooye. 
"Eri n'okubaayo engeri oy'okutambula enhangu!"  Waikoli bwe yeekoba.
P3	Nga bamaze okufuluuta  endoolo, Wankoko  yaafuna ekidhuubo. Yaatandiika okusolonza  amooya g'ebinhonhi ebindi agagwa."Tugate ghalala  kungulu okwamooya gaife," Wankoko bwe yakoba. Agho kiyinza okutwanguyizaaku entambula yaife."
P4	Waikoli  yenka  ne eyali  n'empiso  ku  kyalo  ekyo. Yaasooka  yeetungiraku amooya. Yeekolerayo amawawa  abiri aye nga malungi era yaagulukaku  ghaigulu wa  wankoko. Wankoko yeeyazika  empiso  aye  amangu  ago   yaakoowa yaaleka  agho  empiso  yaaja  okutegeka  eby'okulya.
P5	Aye ebinhonhi ebindi byali nga bibwoine Waikoli  nga ali kuguluka. Baasaba Wankoko abagheeku  empiso boona bakole amawawa boona. Agho  ebinhonhi byatandiika okugulukira mu ibbanga.
P6	Ekinhonhi  ekyasembayo bwe kyaiza 
 empiso, Wankoko yali nga azirawo. Abaana baayo baatandiika okuzaanhisa empiso. Bwe baakoowa, baaleka empiso mu mucanga.
P7	Nga esaawa dhigiire mu malya ag'ekyemisana, Waikoli yaira. Yaasaba empiso okwizaamu  amawawa agaali  galekwire nga ali mu ibbanga. Wankoko yaalinga  wa kabada nga ezirawo. Yaalingaku mu ifumbiro, yaanoniaku kuluya aye  nga empiso teboneka.
P8	"Mpaamu olunaku lulala," Wankoko yeegayirira  Waikoli. "Agho onairayo wa noonia emere omulundi  ogundi." "Lunaku lulala lwoka," Waikoli yaabuuza? "bwolemererwa okubona empiso yange, oidha  kumpaanga ku baana bo mbe nga nkusaswiremu.
P9	Waikoli  bwe yaira olunaku olundi, yayagaana nga  Wankoko  ali kutakula mu mucanga aye  azira  mpiso. Agho Waikoli yaika mangu inho yaagema  akaana ka wankoko. Wankoko yaalira aye nga  Waikoli  ajiire. Okuva naawo Waikoli ghaayagaana  Wankoko  ali kutakula mu mucanga, alumukawo na  kakoko.
P10	Wankoko bwalengera ekifaananie  kya waikoli nga  abwika ku bwana bwe.

images:

illustrations/pages/1801.png
illustrations/pages/1802.png
illustrations/pages/1803.png
illustrations/pages/1804.png
illustrations/pages/1805.png
illustrations/pages/1806.png
illustrations/pages/1807.png
illustrations/pages/1808.png
illustrations/pages/1801.png
illustrations/pages/1809.png
illustrations/pages/1810.png

translations:

Arabic (Translation)	الدجاجة والنسر	id=21855
Aringati (Translation)	Áũ Kí Yúkú Be	id=9707
Ekegusii (Translation)	Engoko Ne’Kebaki	id=2362
English (Original)	Hen and Eagle	id=2084
Kakwa (Translation)	Sukuri Seku Yugu	id=9062
Kinyarwanda (Translation)	Inkoko N’Agaca	id=17463
Luganda (Translation)	Wankoko Ne Wakamunye	id=2364
Lugbarati (Translation)	A’U Pi Yuku Be	id=2366
Lugbarati (Official) (Translation)	A’Ú Pi Yúkú Be	id=8792
Lumasaaba (Translation)	Ingokho Ni Ikhosi	id=3110
Lunyole (Translation)	Engoho Ni Haŋungu	id=2365
Portuguese (Translation)	A Galinha E a Águia	id=16566
Rutooro (Translation)	Enkoko N’Ekihungu	id=14926
