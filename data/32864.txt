url:	https://africanstorybook.org/reader.php?id=32864&d=0&a=1
id:	32864
title:	Akasuba, Umweshi, Imfula Noomwela
author:	Eunice  Mukonde-Mulenga and Mwanza Nakawala
artist:	Children of Paleng
lang:	IciBemba
level:	First paragraphs
lic:	Creative Commons: Attribution 4.0
thumb:	http://africanstorybook.org/illustrations/covers/32864.png
desc:	Akasuba

page_text:

P1	Kale saana, akasuba, umweshi, imfula elyo noomwela fyaleelwa.
P2	Ubwafya bwali bwakuti, akasuba kaleefwaya ukulasanika bushiku boonse. Umweshi waleefwaya ukubalika inshiku shoonse. Imfula yaleefwaya ukulaloka cila bushiku. Umwela nawo waleefwaya ukulaapuupa cila bushiku. Tafyaleefwaya ukupelana inshita.
P3	Eico, fyapingwilepo ukwikala pamo nokulanshanya. Kasuba aipwishe Mweshi, "Nifinshi ucita kukwafwilisha isonde?" Mweshi ayaswike ati "Ine mbalika ubushiku pakuti inama shileelunga."
P4	Mweshi aipwishe Mfula ati, "Bushe nifinshi ucita kukwafwilisha isonde?" Mfula aayaswike ati, "Mpeela isonde ameenshi pakuti imiti neefimenwa fileekula bwino. Kabili, ndapeela neenama ameenshi yakunwa."
P5	Mfula aipwishe Mwela ati, "Nifinshi ucita kukwafwilisha isonde?" Mwela ayaswike ati, "ndapyanga isonde pakuti lyaba ilyabusaka. Ndasalanganya imfula isonde lyoonse."
P6	Mwela nawo aipwishe kasuba, "Finshi ucita ukwafwilisha isonde?" Kasuba alyaswike ati, "Mpela ulubuuto neecikabilila kwisonde ukutila inama neefimenwa finga kwata ubumi."
P7	Akasuba, umweshi, imfula elyo noomwela fyakutike kumunankwe bwino-bwino.
P8	Kasuba atiile, "Cacine cila umo naumo alafwilisha isonde munshila yaibela." Mweshi nawo atiile, "Cacine, tapali nangu umo uwacindamishapo ukucila ababiye". Mfula nawo ati, "Kuti twabombela pamo." Mwela alundapo ati, "Kanshi natwakane inshiku." Boonse baalisumiine.
P9	Kasuba atiile, "Cacine cila umo naumo alafwilisha isonde munshila yaibela." Mweshi nawo atiile, "Cacine, tapali nangu umo uwacindamishapo ukucila ababiye". Mfula nawo ati, "Kuti twabombela pamo." Mwela alundapo ati, "Kanshi natwakane inshiku." Boonse baalisumiine.
P10	Cinshi watemwapo pa kasuba, umweshi, imfula nangu umwela? Lenga ico watemwisha pali ifi?
P11	Tulakabila isonde pakuti tube aboomi. Isonde lilatupela ifyakulya noomwakwikala elyo neefinama kabili neefimenwa. Fyoonse filatwafwilisha munshila shalekana-lekana. Naifwe kuti twacitapo fimo ifingafwilisha isonde. Finshi wingacita ukwafwilishako isonde? Lemba ifyo wingacita ukwafwilisha isonde.

images:

illustrations/pages/16102.png
illustrations/pages/16100.png
illustrations/pages/16101.png
illustrations/pages/16102.png
illustrations/pages/16103.png
illustrations/pages/16104.png
illustrations/pages/16105.png
illustrations/pages/16106.png
illustrations/pages/16107.png
illustrations/pages/16110.png
illustrations/pages/16108.png

translations:

ChiTonga (Translation)	Zuba, Mwezi, Imvwula Amuwo	id=32879
CiNyanja (Translation)	Zuba, Mwezi, Mvula na Mpepo	id=32840
English (Translation)	Sun, Moon, Rain and Wind	id=16111
IciBemba (Translation)	Akasuba, Umweshi, Imfula Noomwela	id=33257
Lusoga (Translation)	Musana, Mwezi, Nkuba ni Mpewo	id=21261
Lusoga (Translation)	Musana, Mwezi, Maadhi ni Mpewo	id=21383
Oshikwanyama (Translation)	Etango, Ohani, Odula nOmhepo	id=31598
Oshindonga (Translation)	Etango, Omwedhi, Omvula nOmbepo	id=31656
Otjiherero (Translation)	Ejuva, Omueze, Ombura no Mbepo	id=31618
Rukwangali (Translation)	Ezuva, Kwedi, Mvhura noMpepo	id=31617
Sepedi (Translation)	Letšatši, Ngwedi, Pula le Moya	id=32458
Sesotho (Lesotho) (Original)	Letsatsi, Khoeli, Pula le Moea	id=16109
Sesotho (South Africa) (Translation)	Letsatsi, Kgwedi, Pula le Moya	id=32437
Siswati (Translation)	Lilanga, Inyanga, Imvula neMoya	id=32444
