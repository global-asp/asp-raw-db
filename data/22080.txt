url:	http://africanstorybook.org/reader.php?id=22080&d=0&a=1
id:	22080
title:	Leah, Roba na Ng'ombe
author:	Brigid Simiyu
artist:	Marion Drew
lang:	Kiswahili
level:	First paragraphs
lic:	Creative Commons: Attribution 4.0
thumb:	http://africanstorybook.org/illustrations/covers/22080.png
desc:	Roba na Leah wana shida na ngombe mmoja. Ngombe ameketi karibu na kisima cha kijiji.

page_text:

P1	Hapo zamani, katika kijiji kimoja, kulikuwa na mvulana aliyeitwa Roba.
P2	Roba alikuwa rafiki ya Leah. Walikuwa majirani.
P3	Siku moja, walienda kuchota maji.
P4	Walipokaribia kisima, walimwona ng'ombe akiwa amelala hapo. 

Waliketi chini kujadiliana vile wangecheza naye.
P5	Roba alianza kumuiga ng'ombe. Alisema kwa sauti ya juu, "Mooo, mooo, moooooo!"
P6	Aliendelea hadi ng'ombe akawatazama. Leah alishtuka. 

Roba aligundua kwamba Leah alikuwa ameogopa.
P7	Roba alisema, "Twende tumpige atoroke ili tuchote maji."

Leah alimjibu huku akitetemeka, "Roba, ninaogopa!"
P8	Roba alikuwa wa kwanza kuenda. Leah alimfuata
polepole. 

Walijaribu kumgonga ng'ombe, lakini ng'ombe yule hakusonga.
P9	Roba alisema, "Leah, unaweza kuketi hapa. Mimi nitachota maji." 

Leah alikubali.
P10	Roba alijaza ndoo ya kwanza maji.
P11	Alipokuwa akijaza ndoo ya pili, ng'ombe alisimama. 

Alimuenua Roba juu kwa pembe moja kisha akamtupa mgongoni.
P12	Roba alipiga kelele, "Joo, jooo, jooooo!" 

Leah aliangua kicheko na hakuweza kuacha kucheka.
P13	Ng'ombe alisema, "Mooo, mooo, moooooo!"
P14	Leah alipoacha kucheka, alikimbia haraka alivyoweza. 

Alimpata mamake Roba akifagia.
P15	Alisema huku akihema, "Ma-ma! Ma-ma! Ng'o-mbe amemchukua Roba!"
P16	Mamake Roba aliangusha ufagio akakimbia. 

Unadhani ni nini kilichotendeka baadaye?

images:

illustrations/pages/9373.png
illustrations/pages/9371.png
illustrations/pages/9370.png
illustrations/pages/9374.png
illustrations/pages/9373.png
illustrations/pages/9378.png
illustrations/pages/9376.png
illustrations/pages/9380.png
illustrations/pages/9381.png
illustrations/pages/9385.png
illustrations/pages/9384.png
illustrations/pages/9387.png
illustrations/pages/9388.png
illustrations/pages/9389.png
illustrations/pages/9390.png
illustrations/pages/9391.png

translations:

English (Translation)	Lerato, Thabo and Cow	id=15905
Sesotho (Lesotho) (Original)	Lerato, Thabo Le Khomo	id=9399
