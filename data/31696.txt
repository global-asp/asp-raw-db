url:	https://africanstorybook.org/reader.php?id=31696&d=0&a=1
id:	31696
title:	Naamukhwele ni Mulipa Oothoriha
author:	Little Zebra Books
artist:	Brianna  Alexander
lang:	Elomwe
level:	First paragraphs
lic:	Creative Commons: Attribution 4.0
thumb:	http://africanstorybook.org/illustrations/covers/31696.png
desc:	A parábola contado por Jesus em Lucas

page_text:

P1	Luuka 18:1-8@@Yeesu aaloca niphwanapwaniho aaleelihaka wi onaphwanela omvekela Muluku moohihiyererya: @@Epooma emoha aakhalamo mulipa oothoriha ahaamoova Muluku nari omucicimiha muchu.
P2	Mu epooma yeeyo tho aakhalamo naamukhwele aarino mulacu awe. Ikwaha sincipale aanaya wa mulipa oothoriha yoole wi athorihe mulacu awe aareiyeno ni mwiicani awe, wi amwaakihe.
P3	Nto mulipa oothoriha yoole hamphwacha.
P4	Vawi aanamuukhula, mulipa oothoriha yoole, aaloca ariki: "Nnaamwi kihimoovaka Muluku nari omucicimiha muchu, kinamuyawo kathorihe mulacu awe wi ahikuukhule."
P5	Yeesu aahi: "Moowiriyana echu enreiye mulipa oothoriha oonanara murima. Muluku tho onamuweerela yawookololowa yaawo ari oothanliwaawe, anamwiichana othana ni ohiyu. Onamulekela waakhula?"
P6	"Chiri kinnooleelaani wi onamuwaakiha ni wookolola ichu mwamvayi. Nto, aakookaka mwaana a muchu, onamphwanyavo nroromelo veelaponi ya vathi?"

images:

illustrations/pages/27415.png
illustrations/pages/27417.png
illustrations/pages/27418.png
illustrations/pages/27419.png
illustrations/pages/27415.png
illustrations/pages/27420.png
illustrations/pages/27421.png
illustrations/pages/27422.png

translations:

Cinyungwe (Translation)	Mtongi na Mantsiwa	id=31698
Cisena (Translation)	Nkazi Wakuferwa na Mamuna  na Nyakutonga Mise	id=31699
English (Original)	The Persistent Widow	id=31660
Olunyaneka (Translation)	Omuhepe Nomukoyesi  Wompela	id=31700
Portuguese (Translation)	A Viúva e o Juiz	id=31695
