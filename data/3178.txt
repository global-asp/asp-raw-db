url:	http://africanstorybook.org/reader.php?id=3178&d=0&a=1
id:	3178
title:	Kuukhu N’Umukhaana Uwunya Buubi
author:	Cornelius Wekunya
artist:	Catherine Groenewald
lang:	Lumasaaba
level:	Longer paragraphs
lic:	Creative Commons: Attribution 3.0
thumb:	http://africanstorybook.org/illustrations/covers/3178.png
desc:	Kuukhu waakholelayo umwaana umukhaana umukyeekhe maliinda. Ne basaale beewe beetsula libuba

page_text:

P1	Namoome aaba umukhaana ubonekha buulayi naabi,  ni kuukhuwe aaba uwe shiisa naabi.
P2	Kuukhu we aayila imbuka ndeeyi nga akholela Namoome shitweeya shishibonekha buulayi. Namoome naye waakanatsaka naabi khuukwaara shitweeya isho.
P3	Bakhaana babaandi be khu shisiintsa isho bawaambila Namoome libuba lwe shitweeya sheewe. Bambaasa bari khali shibeele shiilayi khuushimurusakho. Ne shaaba shihangafu khuurusa khu muundu tsingubo tseewe nga waatsikwaarire.
P4	Kumutikhinyi mutweela,  bakhana bano balaanga Namoome khuutsya ni nabo basubile atweela mu kheetsi khakhaaba aambi. Nga bali khu luutsi boosi beyabulamo bitweeya byaabwe,  nio bilekhe khukhwoonekha ta. Lwanyuma boosi betuumbula mu meetsi,  baaba nga behanyakila kameetsi khuumalakho imbuka.
P5	Baamala khuusuba. Umuraangilisi we bakhaana be libuba abo waatuuma shitweeya sha Namoome mu luutsi,  aambi ni shiifwo shishabamo kuuremu kuboofu naabi. Baryo bakhaana abo baalekha Namoome nga ali khu ndulo khwe luluutsi alila kamasika.
P6	Kuuremu ukwo,  kwaawulila umuundu alila. Kwanyololokha kwaarura ibulafu,  kwaabona umukhaana umumiliwu Namoome. Kila kumila shitweeya ni Namoome mweene.
P7	Ne she khabi indayi khulw'omukhaana,  kuuremu kwaalekha khuun'gayilwa shitweeya ta. Kila kufuutsa shitweeya atweela ni Namoome. Namoome ni shitweeya baabawo khu ndulo khwe luluutsi,  nga wetsuulekho kamalusi ke muunda mwe kuuremu. Kamalusi kano nga kawunya buubi naabi.
P8	Khaangukho Namoome wakwaara shitweeya sheewe shishiwunyaalikhana buubi isho,  waatimaka ingo isi basaali beewe. Weemba kumweenya ari.
P9	Namoome wawulila kumutaambo kumukali. Aryo waatimaka waatsya wa seengewe ni khootsawe. Baamuwulila nga eemba.
P10	Namoome aaramisa khuutsya wa kuukhu yonyene. Ne kumwoyo kweewe kwaba kwetsuule kumutaambo. Weyambaasa ari,  mbaawo umuundu namutweela abe unyala khuuloleelela umukhaana uuwunya buubi uyo ta.
P11	Ne kwaluno,  sishaba shiryo ta. Kuukhuwe s'aamuwoona ta. Kuukhuwe aabukula kameetsi waasiinga Namoome ni shitweeya sheewe. Waakhola buli shiindu shaaba nga shiwunya buulayi naabi.
P12	Namoome waamenyatsa ni kuukhuwe khuumala kimiiko kimikali naabi. Shifukhu shitweela,  umusooleli w'omuyiindifu mutweela waamukana,  waamuloomba ari amuyile nga umukhasi.
P13	Basaali ba Namoome baawulila khu bye bukhwaale bino,  kila baloomba Namoome bari akobole ingo,  amenye mu ntsu yaabwe.
P14	Namoome waashebulila imbuka isi aawunyila buubi naabi. Waashebulila isaambo isi baamubirisamo. Kila ababoolela ari,  s'anyala waatsya khuumenya ni nabo luundi ta. Namoome waaloma ari,  "Basaali bali ni khuukana babaana baabwe,  abe yakhaba nga bali khuuwunya buubi naabi barye!"
P15	Ne shonyene ndi,  Namoome aalaanga kuukhuwe khukhwiitsa khuumenya ni nabo mu ntsu yaabwe,  iy'omusooleli w'omuyiindifu.
P16	Shino shangaasa naabi kuukhuwe,  luundi wewulila buulayi naabi,  naluundi wewulila nga ali umuundu umukhulu naabi!

images:

illustrations/pages/1094.png
illustrations/pages/1095.png
illustrations/pages/1096.png
illustrations/pages/1097.png
illustrations/pages/1098.png
illustrations/pages/1099.png
illustrations/pages/1100.png
illustrations/pages/1101.png
illustrations/pages/1102.png
illustrations/pages/1103.png
illustrations/pages/1104.png
illustrations/pages/1094.png
illustrations/pages/1105.png
illustrations/pages/1106.png
illustrations/pages/1107.png
illustrations/pages/1108.png
illustrations/pages/1109.png

translations:

English (Original)	Grandmother and the Smelly Girl	id=8979
isiZulu (Translation)	Ugogo Owayenomusa Nentombazane Enukayo	id=3176
Kiswahili (Translation)	Msichana Aliyenuka	id=3177
Luganda (Translation)	Jjaja Omukyala Eyali Ow’Ekisa Eri Omuwala Awunya	id=7135
Ng’aturkana (Translation)	Ata Ka Apese Nakauron	id=7062
Sepedi (Translation)	Mokgekolo Le Ngwanyana Wa Go Nkga	id=13079
Sesotho (Lesotho) (Translation)	Nkhono Ea Mokhoa O Hantle, Le Ngoanana Ea Nkhang	id=2279
