url:	https://africanstorybook.org/reader.php?id=34417&d=0&a=1
id:	34417
title:	Silwane lesinakubili
author:	Mduduzi Benjie Shongwe
artist:	Jesse Breytenbach
lang:	Siswati
level:	First paragraphs
lic:	Creative Commons: Attribution 4.0
thumb:	http://africanstorybook.org/illustrations/covers/34417.png
desc:	Umndeni waka Izinzawu ubona silwane lesingavamile.

page_text:

P1	Umndeni waka Izinzawu bewungumndeni lojabulako.@@Emantfombatane lamabili bekafundza kupheka nekunakekela ingadze kumake wawo.@@Bafana lababili bebahamba nababe wabo bayotingela.
P2	Onkhe malanga ngesikhatsi selidina, bebacoca ngaloko labakwentile ngalelo langa.
P3	Babe bekavame kwecwayisa bantfwana kutsi bangayi ekujuleni kwelihlatsi. Watjela umndeni ngesilwane lesingakavami lebesihlala ehlatsini.@@"Lesilwane sifanana natsi nasibabili sibekwe ndzawonye!"
P4	Ngalelinye lilanga, emantfombatane bekadlala emfuleni. Kungakalindzeleki, ngemuva kwesihlahla, bekunesilwane lesingakavami!@@Lesilwane besinemehlo lamabili, tindlebe letimbili, imikhono lemibili, kanye nemilente lemibili.
P5	Achachatela ngekwesaba, agijima ayotjela bomnakabo ngaloko lakubonile.@@Kepha labafana abazange bawakholwe, batsi, "Lamantfombatane anemanga!"
P6	Ekugcineni, bafana behlulwa yinkabunkabu yekufuna kwati.@@Balandzela emantfombatane baya emfuleni kute bayotibonela lesilwane lesingakavami.
P7	Bafuna yonkhe indzawo kepha kuphela kwentfo labayibona tjani lobudze kanye netihlahla.@@Kungakalindzeleki, beva umsindvo, base babuka etulu.
P8	Etulu esihlahleni bekulenga silwane lesingakavami labangazange sebake basibone.@@Besinemikhono lemibili, tandla letimbili, imilente lemibili kanye netinyawo letimbili. Esikhundleni sekutsi sibe nakunye kuphela, njengabo.
P9	Labantfwana labebatfukile bagijima baya ekhaya bayobita batali babo.@@Ngekushesha wonkhe umndeni besewusemfuleni utobuka lesilwane.
P10	"Ningangilimati!" kusho silwane, njengobe sibhaca ngemuva kwesihlahla.@@Nyalo umndeni besewukwati kubona kuphela lunyawo lunye lwesilwane, umlente munye, sandla sinye, umkhono munye kanye neliso linye.
P11	"Nami ngifana nani," kuchubeka silwane. @@"Kuphela lokungumehluko kutsi ngentiwa ngaba natimbili cishe tonkhe tintfo."
P12	Ngako lena kwaba yindlela umndeni waka Izinzawu lowatfola ngayo kutsi akusiso silwane sekwesatjwa.@@Bekumane kusilwane lesinesimo lesehluke kancane kusabo.

images:

illustrations/pages/19458.png
illustrations/pages/19455.png
illustrations/pages/19456.png
illustrations/pages/19457.png
illustrations/pages/19458.png
illustrations/pages/19459.png
illustrations/pages/19460.png
illustrations/pages/19461.png
illustrations/pages/19462.png
illustrations/pages/19463.png
illustrations/pages/19464.png
illustrations/pages/19465.png
illustrations/pages/19466.png

translations:

ChiShona (Translation)	Mhuka ine zviviri	id=22221
English (Original)	Creature with two	id=19467
English (Adaptation)	Picture story 1	id=37238
isiNdebele (Translation)	Isilwana esinakubili	id=35211
isiZulu (Translation)	Izinzawu	id=19468
Kiswahili (Translation)	Kiumbe cha ajabu	id=20022
Lusoga (Translation)	Ekitonde  ekyendhaghulo	id=27427
Sepedi (Translation)	Sebopiwa sa a mabedi	id=33344
Tshivená¸“a (Translation)	Tshipuka  tsha zwivhili	id=34302
Xitsonga (Translation)	Xinghunghumana	id=34195
