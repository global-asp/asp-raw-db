url:	http://africanstorybook.org/reader.php?id=11254&d=0&a=1
id:	11254
title:	Die Meisie Wat Ryk Geword Het
author:	Theresa du Plessis
artist:	Mango Tree
lang:	Afrikaans
level:	First paragraphs
lic:	Creative Commons: Attribution 4.0
thumb:	http://africanstorybook.org/illustrations/covers/11254.png
desc:	Die storie gaan oor twee meisies wat arm groot geword het en agter gekom het dat hulle geen kos het om te eet nie. Op `n dag het hulle toe besluit hulle moet verskillende paaie beweeg om kos te soek. Die een suster het op `n ou dame af gekom wat hulp gevra het

page_text:

P1	Eendag lank,  lank gelede,  was daar twee susters wie se name Nelima en Nambuya was. Hulle ouers was oorlede en die twee susters het in 'n vervalle hut op droë vlaktes gewoon. Daar was min reën en niks om te oes om te eet nie. As iemand kos wou hê,  moes hulle 'n lang pad stap om dit te gaan haal.
P2	Nelima was 'n nederige,  stil en hulpvolle meisie. Haar suster,  Nambuya,  was trots en het nooit geluister na enige raad nie. Sy het haar nooit oor ander mense ontferm nie.
P3	Op 'n dag het die twee susters wakker geword en agtergekom dat hulle absoluut niks het om te eet nie. Hulle moes kos gaan soek. So Nelima en Nambuya het in twee verskillende rigtings vertrek op soek na iets om te eet.
P4	In dieselfde omgewing het daar 'n ou dame,  met die naam Netasile,  gewoon. Netasile was 'n melaatse en haar lyf was vol sere. Mense het geglo dat sy 'n gewer van rykdom was.
P5	Nambuya het die ou vrou langs die pad teëgekom. "My dogter,  hoe gaan dit? Waar kom jy vandaan? Waarna toe is jy oppad?" vra Netasile vir Nambuya.
P6	Nambuya het al die ou dame se vrae beantwoord. Toe sê Netasile,  "Help my tot by my huis en dan sal ek vir jou mooi sê wat om te doen."
P7	Nambuya was baie ongeskik met die ou dame. Sy het gesê,  "Ek sal eerder dood gaan as om aan daardie vuil sere van jou te raak." Die ou dame het maar net stil gebly en vir haar 'n veilige reis toegewens.
P8	Nambuya het aangehou met loop. Na 'n lang tyd kom sy op 'n plek waar daar baie duisendpote,  slange,  ruspe en insekte was. Sy was baie moeg en swak want sy het nog niks geeët nie. Sy het gaan sit om 'n bietjie te rus en hierdie gediertes het haar begin byt.
P9	Op háár reis,  het Nelima dieselfde ou vrou raakgeloop.  Nelima was baie bly om haar te sien,  omdat sy die eerste persoon was wat sy op haar reis ontmoet het. Die ou vrou het haar nader geroep en weer dieselfde vrae gevra.
P10	Nelima het saamgestem om Netasile te help tot by haar huis. "Jy het iets gedoen wat baie nie wou doen nie," het die ou vrou gesê. Sy het vir Nelima 'n stok gegee en vir haar gesê om terug huis toe te gaan waar sy alles sou vind wat sy wou hê.
P11	Nelima was baie dankbaar en het Netasile bedank. Sy het terug huis toe gehardloop en daar het sy 'n nuwe huis,  toerusting,  vee en volop kos gevind. Sy was nou baie ryk!
P12	Maar sy was hartseer oor haar suster en het oor haar verlies gerou.  Sy het vir haarself gesê,  "Die een wat nie na raad wou luister nie,  het in 'n olifant se mond beland."

images:

illustrations/pages/9239.png
illustrations/pages/9230.png
illustrations/pages/9231.png
illustrations/pages/9232.png
illustrations/pages/9233.png
illustrations/pages/9234.png
illustrations/pages/9235.png
illustrations/pages/9237.png
illustrations/pages/9236.png
illustrations/pages/9238.png
illustrations/pages/9239.png
illustrations/pages/9240.png
illustrations/pages/9241.png

translations:

Amharic (Translation)	ሃብታሟ ልጅ	id=13097
English (Translation)	The Girl Who Got Rich	id=9243
French (Translation)	La Jeune Fille, Qui Devient Riche.	id=9962
French (Translation)	La Jeune Fille Qui Devint Riche	id=10938
Fulfulde (Translation)	Suka Debbo Diikaaɗo	id=10025
Hausa (Translation)	Yarinyar Da Ta Yi Arziki	id=9999
isiZulu (Translation)	Intombazanyana Eyaba Isicebi	id=12170
Kanuri (Translation)	Kәlayakku Gaɍiwujǝna	id=10043
Kiswahili (Translation)	Nelima Atajirika	id=12687
Lumasaaba (Original)	Nelima Agagawala	id=9242
Ng’aturkana (Translation)	Apese Na Abu Tabar	id=12707
Oluwanga (Translation)	Akhabere Aba Omuyiinda	id=13019
Oluwanga (Adaptation)	Akhabere Aba Omuyiinda	id=19798
Portuguese (Translation)	A Menina Que Ficou Rica	id=16582
Zarma (Translation)	Wandiya Kaŋ Te Arzaka	id=10107
