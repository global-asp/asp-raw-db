url:	http://africanstorybook.org/reader.php?id=11481&d=0&a=1
id:	11481
title:	Inkende N'umugore W'umuhigi
author:	Martin Arabaruta
artist:	Jesse Breytenbach
lang:	Kinyarwanda
level:	First paragraphs
lic:	Creative Commons: Attribution 3.0
thumb:	http://africanstorybook.org/illustrations/covers/11481.png
desc:	Abana inkende yabyaraga bose barapfaga

page_text:

P1	Mu ishyamba rya Nyungwe,  habagamo inkende yahoraga ibabaye. Impamvu ni uko igihe cyose yabyaraga umwana agapfa.
P2	Agahinda ko gupfusha abana kateye iyo inkende guhora isimbuka mu biti, ngiyo hasi, ngiyo hejuru. Yavaga mu ishami rimwe igasimbukira mu rindi, ivuza induru iti "Kwi! Kwi! Kwi!"
P3	Inkende iteka yahoranaga agahinda. Yashengurwaga n'agahinda kurushaho iyo yabonaga izindi nkende ziri kumwe n'abana bazo.
P4	Kubera agahinda, iyi nkende yizunguzaga hirya no hino. Yavaga mu ishami rimwe ikajya mu rindi! Uko iminsi yagenda ishira niko inkende yarushagaho kurira.
P5	Nyuma yaje kongera kubyara. Ifata icyemezo cyo kujyana umwana iruhande rw'inzira kugira ngo abahanyura bamubone maze bamwifurize amahirwe.
P6	Maze ya nkende iva mu giti isiga umwana wayo ku nzira. Muri icyo gihe, umuhigi yarimo asubira imuhira avuye guhiga. Abona umwana w'inkende aryamye iruhande rw'inzira.
P7	Uwo muhigi ajyana ako kana k'inkende mu rugo. Ageze mu rugo,  abahungu be batatu bashaka kugafata.
P8	Nuko ba bahungu batatu batangira kugakinisha bavuga bati: "Kajugunye hejuru! Kajugunye hasi! Kanjugunyire! Kamujugunyire!" Nuko buri wese agenda akajugunyira mugenzi we. 
P9	Uko abo bahungu batatu bakinaga n'akana k'inkende, nyina yari yihishe mu giti. Yarabarebaga. Yari ifite ubwoba ko ako kana na ko kashoboraga gupfa nk'uko utundi twari twarapfuye.
P10	Nyuma umugore w'umuhigi yaraje ansanga abana barakina n'akana k'inkende. Arababwira ati,  "mwitonde! Nimukampereze mutaza kugatura hasi!"
P11	Yafashe ako kana k'inkende mu maboko ye maze agasabira umugisha.
P12	Wa mugore ashyira ako kana hasi. Nyina iraza ifata akana kayo. Irengera mu ishyamba. Kuva icyo gihe nta mwana wayo wongeye gupfa. 

images:

illustrations/pages/9057.png
illustrations/pages/9042.png
illustrations/pages/9043.png
illustrations/pages/9044.png
illustrations/pages/9045.png
illustrations/pages/9046.png
illustrations/pages/9047.png
illustrations/pages/9048.png
illustrations/pages/9054.png
illustrations/pages/9058.png
illustrations/pages/9059.png
illustrations/pages/9057.png
illustrations/pages/9060.png

translations:

Dhopadhola (Translation)	Oŋer Gi Cipa Jadwar	id=15764
English (Original)	Monkey and the Hunter's Wife	id=9051
English (Adaptation)	Monkey's Visit to the Hunter's Home	id=10273
English (Adaptation)	Monkey's Child	id=16342
French (Translation)	Maman Singe Et La Femme Du Chasseur	id=10183
Gurene (Translation)	~Maaŋa La Tu’Usa Pↄga	id=12668
isiZulu (Translation)	Umfene Nonkosikazi Womzingeli	id=10950
Kiswahili (Translation)	Mwana Wa Tumbili	id=10166
Kiswahili (Translation)	Mtoto Wa Kima	id=12915
Kiswahili (Adaptation)	Mwana Wa Tumbili	id=16340
Kiswahili (Adaptation)	Mtoto Wa Kima	id=16341
Lunyole (Translation)	Ekima N’Omuhasi W’Omuŋiimi	id=11908
Oluwanga (Translation)	Omwana Wa Lishene	id=12958
Setswana (Translation)	Tshwene Le Mosadi Wa Motsomi	id=11155
Setswana (Translation)	Tshwene Le Mosadi Wa Motsumi	id=14946
