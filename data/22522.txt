url:	https://africanstorybook.org/reader.php?id=22522&d=0&a=1
id:	22522
title:	Onthamwene wa Nipapariya ni Nakehi
author:	Little Zebra Books
artist:	Andy Mason
lang:	Emakhuwa
level:	First paragraphs
lic:	Creative Commons: Attribution 4.0
thumb:	https://africanstorybook.org/illustrations/covers/22522.png
desc:	Nakehi and the Beans is a Lomwe folktale from Northern Mozambique. Story: Copyright SIM.

page_text:

P1	Nihiku nimosa, Nakehi ni mwaar'awe yaahirowa omuxikurya Nipapariya.
P2	Atthu awo vaaphiyalyaya yaahaakheliwa saana.
P3	Ntoko yoolimalela y'ephattu, yaahieveliwa mulyakhu.
P4	Yaahilyasa vamosa ootheene aya.
P5	Esumana ekina, nave Nipapariya aahirowa ni mwaar'awe omuxikurya nthamwene awe Nakehi.
P6	Vaaphiyalyaya, Nakehi khiyaamphwannye.
P7	Owo aaronwe oreya miraakho sawe wiira ohophe ekhwali.
P8	Nakehi vaatthikenlyawe owaani, aahimoona nthamwene awe. Owo aahitteeliwa murima.
P9	Vano, owo aahirowa opuro waapeya amwaar'awe.
P10	Aaphwannye yaapeyaka epwiri wiira yaavahe aletto aya.
P11	Okhala wiira murakho awe aareiye nipuro naarenle ekhwali owo aahipittula mwaapu, epwiri eyeeheya.
P12	Evaanelaka siiso, ni mwappathani awe.
P13	Nakehi aahiiwa ekhwali yinlaka, yaathoonyerya wiira yohomphwa.
P14	Tthiri ekhwali yaahihomphwa vamuraakhoni.
P15	Naanaanoru aahikuxa mwaalo awe, ohererya muyuununi onarowa. Aahitthimakela, khophwanya ekhwali ehomphwale-ene, ntoko suupuwenlyawe.
P16	Owo aahiphattela ekhwali othukumelaka, aahitaphula vamurookhoni, ovarenle-ene mmatatan ohiivale.
P17	Ntata nikina aakunxe maace.
P18	Aahivenya orowaka owaani, otteeliwe-ene murima, Nto okhala wiira owo aawanre tooto, mwaalo wiira othikilaka musako wa tooto vakhaani-vakhaani.
P19	Nakehi aanitthapa mwaha wotteeliwa murima, orowaka owannyawe.
P20	Ophiyakaru mmukwipini woowannyawe, musako waahiikittheya. Nto tooto awe aahimorela vathi atthu emoonaka.
P21	Vano okathi waaphavelawe onvarela tooto, ekhwali yaahimusonyowa evava. Nave maace yaahimorela vathi ephweeya othene.
P22	Nakehi ni mwaar'awe yaahuuliwa muru vanci‑ene.
P23	Weemaleloni, yaahikhupeliwa ephwiri yeele yaayehiwe, ererya vamosa n'aletto aya.

images:

illustrations/pages/16232.png
illustrations/pages/16225.png
illustrations/pages/16226.png
illustrations/pages/16222.png
illustrations/pages/16227.png
illustrations/pages/16238.png
illustrations/pages/16239.png
illustrations/pages/16235.png
illustrations/pages/16236.png
illustrations/pages/16228.png
illustrations/pages/16232.png
illustrations/pages/16229.png
illustrations/pages/16221.png
illustrations/pages/16223.png
illustrations/pages/16230.png
illustrations/pages/16231.png
illustrations/pages/16244.png
illustrations/pages/16234.png
illustrations/pages/16220.png
illustrations/pages/16233.png
illustrations/pages/16240.png
illustrations/pages/16241.png
illustrations/pages/16243.png
illustrations/pages/16242.png

translations:

Ciyawo (Translation)	A-Nipapasiya Na Ajawo A-Nakeyi	id=18995
English (Original)	Nakehi and the Beans	id=15840
Lusoga (Translation)	Isabirye  ni   Mapiti	id=27119
Portuguese (Translation)	“Nipapariya Com O Seu Amigo Nakehi”	id=18999
