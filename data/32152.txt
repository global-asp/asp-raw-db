url:	https://africanstorybook.org/reader.php?id=32152&d=0&a=1
id:	32152
title:	Salemkaan Numbe aa Ahumbe
author:	Terkule Aorabee
artist:	Marion Drew
lang:	Tiv
level:	First sentences
lic:	Creative Commons: Attribution 4.0
thumb:	http://africanstorybook.org/illustrations/covers/32152.png
desc:	Salemkaan kav tahav mbu ahumbe zum u a numbe ken ahumbe yô.

page_text:

P1	Salemkaan due a azembe u kwagh-hir zum u ahumbe lu huran tan kume er ka gbaseela yô.
P2	Ahumbe gba daase wen a iche man ikyondo. Ahumbe nga taver yum yô man azembe u kwagh-hir na osugh yem.
P3	Er ahumbe taver yum yô, a yevese er una za kura akondo sha kor. Ahumbe man tôô un kua akondo cii.
P4	Ahumbe kar fing fing, er hiar, vingir shi chimin un. Ahumbe tsuwe azembe, hule akondo, bugh ayough, môgh ikon shi tsor ahu.
P5	Ahumbe njuwe ve kange, chimin ta ichur.
P6	Ahumbe hii u gban duu. Ikon igen osugh gba. Azembe-kwagh-hir u Salemkaan hange sha gbaa-kon.
P7	Ahumbe fiir aa azembe la fing fing kua ahu a ikon.
P8	Salemkaan gba zômun zungur viligh viligh sha Aôndo er ahumbe pase un sha kwav-Aôndo vea ikon imôngu yô.
P9	A kôr ave sha amishe a kon gbang gbang gadia zuzu lu karen wen.
P10	Anôngo kpenazuzu  kpishi kpa pase ave sha amishe-kon ga. A nenge ahumbe lu zungur jingir a hanmô kwagh heregh.
P11	A nenge a iyough na man adingir a ikon man ikya-ikon kpa a nenge a azembe-kwagh-hir na ga, kpa yem ken ya.
P12	Salemkaan fa di tsô er, shien kpuaa tsô ahumbe shi a a kar tsô una nenge a azembe-kwagh-hir na keng je.

images:

illustrations/pages/14101.png
illustrations/pages/14102.png
illustrations/pages/14103.png
illustrations/pages/14104.png
illustrations/pages/14105.png
illustrations/pages/14106.png
illustrations/pages/14107.png
illustrations/pages/14108.png
illustrations/pages/14109.png
illustrations/pages/14110.png
illustrations/pages/14111.png
illustrations/pages/14112.png
illustrations/pages/14101.png

translations:

Acholi (Translation)	Yamo	id=21322
English (Adaptation)	Wind	id=15055
English (Adaptation)	Salemka'an spends her day with wind	id=24754
French (Translation)	Le Vent	id=14967
isiXhosa (Translation)	Umoya	id=14128
isiZulu (Translation)	Umoya	id=15053
Kinyarwanda (Translation)	Umuyaga	id=20857
Kiswahili (Original)	Upepo	id=14118
Kiswahili (Adaptation)	Upepo mkali	id=18345
Lámnsoʼ (Translation)	Shwér	id=22285
Lusoga (Translation)	Kikunta	id=25773
Lusoga (Translation)	Empewo	id=29454
Sesotho (South Africa) (Translation)	Moya	id=14478
Setswana (Translation)	Phefo	id=14129
Xitsonga (Translation)	Moya	id=14513
