url:	http://africanstorybook.org/reader.php?id=19110&d=0&a=1
id:	19110
title:	Hadithi Za Bibi
author:	Ursula Nafula
artist:	Marleen Visser
lang:	Kiswahili
level:	First paragraphs
lic:	Creative Commons: Attribution 4.0
thumb:	http://africanstorybook.org/illustrations/covers/19110.png
desc:	Mtoto anaelezea jinsi bibi alivyowahadithia kabla ya kulala.

page_text:

P1	Sote tulikuwa tumekusanyika nyumbani kwa bibi kuzisikiliza hadithi zake. Tuliketi karibu na meko. 
Bibi alianza kutusimulia, "Sungura na Tembo walikuwa majirani pia marafiki.
P2	Sungura alipenda uyoga, lakini alikuwa mvivu sana. Alizoea kuiba uyoga wa Tembo. Tembo alikuwa amepanda ndizi na malenge mwaka huo. Kwa hivyo, Sungura hakupata uyoga.
P3	Sungura alikosa chakula kwa siku nyingi. Aliamua kuiba ndizi za Tembo. Tembo aligundua kwamba ndizi zake zilikuwa zikiibwa. Alimwendea Sungura na kusema, "Kuna mtu fulani ananiibia."
P4	Sungura aliuliza, "Ni nani mwizi?" Tembo alianza kuimba, "Nitamshika mwizi! Aaa! Nitamshika mwizi! Ooo!" Sungura alikuwa na wasiwasi sana.
P5	Tembo alimwuliza Kima kumchungia shamba lake. Lakini, Sungura hakuiba mchana wala usiku huo. Hakuiba siku iliyofuata wala usiku uliofuata. Kima alichoka kuchunga.
P6	Siku iliyofuata, Sungura alienda tena katika shamba la Tembo kuiba. Tembo alipoenda kukagua mimea yake,  Sungura alijificha katika matawi ya malenge.
P7	Tembo alipoyaona matawi yakitingika, alianza kuimba, "Nimemshika mwizi! Aaa! Nimemshika mwizi! Ooo!" Tembo alitafuta kila sehemu lakini hakumpata mwizi.
P8	Siku moja, Sungura alipokuwa akila mazao ya Tembo shambani, Tembo aliwasili. Sungura aliruka na kujificha ndani ya malenge moja kubwa.
P9	Tembo aliiona ile malenge kubwa akasema, "Ooo! Hapa kuna malenge kubwa. Itakuwa chakula changu cha mchana." Aliimeza mara moja!
P10	Sungura alijaribu kuruka nje ya malenge, lakini hakuweza. Tembo alipohisi kitu kikiruka tumboni mwake, alijiuliza, "Hii ni malenge ya aina gani inayoruka tumboni mwangu?"
P11	Tembo aliitema nje ile malenge. Kabla kuikagua,  Sungura alijitosa nje ya malenge na kutoroka. Tembo hakuwahi kumshika mwizi."
P12	Bibi alisema, "Na huo ndio mwisho wa hadithi." "Asante bibi," tulimjibu pamoja. Tuliviweka vikombe vyetu vya maziwa, kisha tulienda kulala tukiwaza juu ya hadithi za bibi.

images:

illustrations/pages/18842.png
illustrations/pages/18819.png
illustrations/pages/18831.png
illustrations/pages/18832.png
illustrations/pages/18833.png
illustrations/pages/18834.png
illustrations/pages/18835.png
illustrations/pages/18836.png
illustrations/pages/18837.png
illustrations/pages/18839.png
illustrations/pages/18840.png
illustrations/pages/18841.png
illustrations/pages/18842.png

translations:

Amharic (Translation)	አያቴ፣ ጥንቸልና ዝሆን	id=21245
English (Original)	Grandmother's Stories	id=19109
English (Adaptation)	Grandmother, Hare And Elephant	id=20883
Kiswahili (Translation)	Bibi, Sungura Na Tembo	id=21129
Lusoga (Translation)	Dhaada Omukazi,wakaima Ne Endovu	id=21334
Tigrigna (Translation)	እናሓጎይ፣ ማንቲለን ሓርማዝን	id=21106
