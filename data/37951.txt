url:	https://africanstorybook.org/reader.php?id=37951&d=0&a=1
id:	37951
title:	Chifukwa chimene afisi amatsimphina
author:	Peter  Msaka
artist:	Adonay  Gebru
lang:	ChiChewa
level:	First paragraphs
lic:	Creative Commons: Attribution 4.0
thumb:	http://africanstorybook.org/illustrations/covers/37951.png
desc:	Nkhaniyi ikufotokoza chifukwa chimene afisi amayendera chotsimphina. (Nkhaniyi inapangidwa pa msonkhano wopeka nkhani pa library ya Ras Abebe

page_text:

P1	Kalekale, afisi anavutika ndi njala. Chifukwa cha chilala, ngakhale mbuzi, mberere ndi ng'ombe zinasamukira kwina. Afisi analibiletu chakudya.@@Anasonkhana pa malo amodzi kuti akambirane za vutoli.
P2	M'modzi wa afisi aja anati, "Mwachikhalidwe chathu, ife timadya chilichonse chimene chikuthawa. Taonani, mitambo iyi ikuthawa."@@Fisiyu anakhulipirira kuti mitambo imathawira ku malo ena. Anati, "Tiyeni tiidye."
P3	Pompo, afisi onse anayang'ana kumwamba ndipo anaona mitambo ikuyenda mlengalenga.@@M'modzi mwa afisi ang'ono kwambiri anafunsa, "Ndiye tingaigwire bwanji mitambo? Ili kutali kwambiri ndi pansi pano."
P4	Fisi wamkulu kwambiri anati, "Fisi wamphamvu kwambiri aime pansi ndipo ena tonse tikwere ndi kuima pamsana pa wina aliyense mpaka titafikira kumitambo."
P5	Anagwirizana ndipo anayamba kukwerana pamsana.@@Posakhalitsa, pansi siipanatsalenso fisi kupatula wamphamvu uja.
P6	Afisi ena onse aja atakwera, fisi anali pansi uja anaganiza kuti anzake ayamba kudya.@@"Ndi chifukwa chiyani simukundigairako chakudya chimene mukudya?" Anafunsa motero.
P7	Koma, afisi aja sanafikire mitambo ija. @@Sanapezenso chakudya chilichonse, kotero analibe choti amupatse fisi wamphamvu amene anaima pansi uja.
P8	Fisi wamphamvu uja ananyanyala ndipo anasunthira kumazere. Afisi ena onse aja anagwera mbali ya kumanja. @@Pachifukwa icho, afisi onse lero amatsimphina mbali ya kumanja.

images:

illustrations/pages/27762.png
illustrations/pages/27758.png
illustrations/pages/27759.png
illustrations/pages/27760.png
illustrations/pages/27761.png
illustrations/pages/27762.png
illustrations/pages/27763.png
illustrations/pages/27764.png
illustrations/pages/27765.png

translations:

Afaan Oromo (Translation)	Waraabesootnii maaliif okkolan?	id=31950
Amharic (Translation)	ጅቦች ለምን ያነክሳሉ?	id=33853
Anii (Adaptation)	Maakɔ laŋ na akʊnàkʊnà ɩ na kogo	id=39753
English (Original)	Why hyenas limp	id=31949
French (Adaptation)	Pourquoi les hyènes boitent	id=37978
isiNdebele (Translation)	Kubayini iimpisi zihluza	id=35215
Kinyarwanda (Translation)	Impamvu impyisi zigenda zicumbagira	id=32114
Otuho (Translation)	Nyio îsêddêhîtaî ebokuo?	id=38983
Sepedi (Translation)	Gobaneng diphiri di hlotša	id=33349
Siswati (Translation)	Kungani timphisi tichuta	id=34456
Tshivenḓa (Translation)	Ndi nga mini phele dzi tshi ṱudza	id=34306
Xitsonga (Translation)	Hikokwalaho ka yini timhisi  ti khwita	id=34198
