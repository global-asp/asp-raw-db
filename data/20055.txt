url:	http://africanstorybook.org/reader.php?id=20055&d=0&a=1
id:	20055
title:	Nuuskierige Baba Olifant
author:	Fanie Viljoen
artist:	Wiehan de Jager
lang:	Afrikaans
level:	First sentences
lic:	Creative Commons: Attribution 4.0
thumb:	http://africanstorybook.org/illustrations/covers/20055.png
desc:	Baba olifant het oor alles vrae. Sy wil selfs weet wat die krokodil vir aandete eet.

page_text:

P1	Almal weet ’n olifant het ’n baie lang neus.
P2	Maar lank gelede was die olifant se neus kort en dik.

Dit was soos ’n skoen in die middel van sy gesig.
P3	Eendag is ’n baba olifantjie gebore.

Sy was vreeslik nuuskierig.

Sy het ’n vraag vir elke dier gehad.
P4	Sy was nuuskierig oor Kameelperd.

"Hoekom het jy so ’n lang nek?" het sy gevra.
P5	Sy was nuuskierig oor Renoster.

"Hoekom het jou horing so ’n skerp punt?" het sy gevra.
P6	Sy was nuuskierig oor Seekoei.

"Hoekom het jy rooi oë?" het sy gevra.
P7	En sy was BAIE nuuskierig oor Krokodil.

"Wat eet ’n krokodil vir aandete?" het sy gevra.
P8	"Moet nooit daardie vraag vra nie!" het haar ma gesê.

Fronsend het sy toe weggeloop.
P9	Vinnig het Kraai na die baba olifant afgevlieg.

"Volg my na die rivier toe. Daar sal jy sien wat Krokodil vir aandete eet," het Kraai gekras.
P10	Die baba olifant volg toe vir Kraai af na die rivier.
P11	Sy het deur die riete gedruk en op die wal gaan staan.

Sy het na die water geloer.

Waar was Krokodil?
P12	"Hallo," het ’n klip naby die rivierwal gesê.
"Hallo," het Baba Olifant geantwoord. "Kan jy my vertel wat Krokodil vir aandete eet?" het sy gevra.
P13	"Buk ’n bietjie laer, dan vertel ek jou," het die klip geantwoord. "Laer, laer," het die klip weer gesê.

Baba Olifant buk toe al laer en laer.
P14	Met ’n skielike KLAP! vang Krokodil Baba Olifant se neus in sy kake vas. "Krokodil sal jou vir aandete eet!" het Kraai gekras en weggevlieg.
P15	Baba Olifant het op haar sterk agterpote gaan sit en getrek. Sy het getrek en getrek. Maar Krokodil het nie haar neus laat los nie.
P16	Baba Olifant se neus het al langer en langer en langer gerek.

Toe KABOEMS! val sy op haar rug.
P17	Krokodil het in die water weggesak.

Hy was kwaad omdat hy sy aandete verloor het.
P18	Baba Olifant het na haar neus gekyk.

Dit was lank uitgerek.

Sy kon nie eens die punt sien nie!
P19	Haar neus was so lank dat sy vrugte van die hoogste boomtakke kon afpluk.
P20	Haar neus was so lank dat sy water op haar rug kon spuit.

Van daardie dag af het alle olifante nuttige, lang slurpe gehad.

images:

illustrations/pages/1110.png
illustrations/pages/1111.png
illustrations/pages/1112.png
illustrations/pages/1110.png
illustrations/pages/1113.png
illustrations/pages/1114.png
illustrations/pages/1115.png
illustrations/pages/1116.png
illustrations/pages/1117.png
illustrations/pages/1118.png
illustrations/pages/1119.png
illustrations/pages/1120.png
illustrations/pages/1121.png
illustrations/pages/1122.png
illustrations/pages/1123.png
illustrations/pages/1124.png
illustrations/pages/1125.png
illustrations/pages/1126.png
illustrations/pages/1882.png
illustrations/pages/1127.png
illustrations/pages/1128.png

translations:

Chinyanja (Translation)	Kudabwa Kwa Mwana Wa Njobvu	id=2059
ChiTonga (Translation)	Kukankamana Kwa Mwana Wa Musobvu	id=16450
ChiTonga (Translation)	Kubuzya-Buzya Kwakana Kamuzomvu	id=18640
CiNyanja (Translation)	Kufunsa Funsa Kwa Kamwana Ka Njovu	id=18623
CiNyanja (Translation)	Kudabwa Kwa Mwana Wa Njobvu	id=20784
English (Original)	Curious Baby Elephant	id=1881
French (Translation)	Le Bébé Éléphant Est Très Curieux	id=9963
Fulfulde (Translation)	Ɓinngel Nyiiya No Kiinyuɗo Sanne	id=10026
Hausa (Niger) (Translation)	Jinjiri Giwa Mai Ƙwanƙwanto	id=9994
IciBemba (Translation)	Akaana Ka Nsofu Akaleeipusha-Ipusha	id=18580
isiXhosa (Translation)	Indlela Iindlovu Ezafumana Ngayo Imiboko Emide	id=17521
isiZulu (Translation)	Indlovu Eyayithanda Izinto	id=8211
isiZulu (Adaptation)	Ikhala Lendlovu	id=13547
Kanuri (Translation)	Tada Kǝmagǝnne Laa Jauro Ndoroma	id=10044
Kiswahili (Translation)	Mtoto Wa Tembo Mdadisi	id=7618
Leblango (Translation)	Atïn Lyëc a Yïl	id=11848
Leblango (Translation)	Atin Lye Came Kite Kene	id=21473
Luganda (Translation)	Omwana Gwe Njovu Ogujagu Jagu	id=8277
Lugbarati (Official) (Translation)	Èwámvá Òlúkùlúá Be Rɨ̀	id=8782
Lumasaaba (Translation)	Wanatsofu Umwana Urebareba	id=8278
Lunyole (Translation)	Esuulu Y’Enjofu	id=16584
Lusoga (Translation)	Wandhovu Omuto Omubuulirize	id=20900
Maa (Translation)	Olkuoo Loltome Oikilikuanisho	id=7866
Mampruli (Translation)	Wab Bla Ninkpensi Inabugu Bla Ninkpensi	id=20365
Ng’aturkana (Translation)	Itaok a Etom Nikachwaan	id=2536
Oluwanga (Translation)	Omwana We Inzofu, Mwangu Omuchesi	id=8276
Sepedi (Translation)	Tlowana Ya Go Rata Go Tseba	id=2409
Sepedi (Adaptation)	Ngwana Wa Tlou Wa Go Rata Go Tseba Kudu	id=2610
Sesotho (South Africa) (Translation)	Nko Ya Tlou	id=20024
Setswana (Translation)	Tlowana Marata Go Itse	id=2060
SiLozi (Translation)	Kuitalifisa Kwa Kana Ka Tou	id=18567
Talen (Translation)	Wobil Veeh Wol Daan	id=20187
Tshivenda (Translation)	Ṅwana Wa Nḓou Aṱoḓaho U Ḓivha.	id=18283
Xitsonga (Translation)	Xindlopfana Xo Hlamarisa	id=18991
Zarma (Translation)	Ce-Beeriizo Ga Sootiya Gumo	id=10108
