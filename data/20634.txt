url:	http://africanstorybook.org/reader.php?id=20634&d=0&a=1
id:	20634
title:	Goroki Pa Ochulu Kodi Ondieki
author:	Hellen Alowo
artist:	Rob Owen and Wiehan de Jager
lang:	Dhopadhola
level:	Read aloud
lic:	Creative Commons: Attribution 4.0
thumb:	http://africanstorybook.org/illustrations/covers/20634.png
desc:	Gimumiyo Ochulu kodi Ondieki juku bedo merini makichutho.

page_text:

P1	Obedo ndir achieli. oyido nitye Ochulu kodi Ondieki aka oyido jubedo jugeri ma meni. Oyido jutere luwo kwong pechini gi ngeri mayido  pinyi ngoni iye Ondieki oyido choni nigi ndelo madwongi mago oyido omaro, to oyido obedo rigo tichi mathothi ma podho kisi gimoro kendi go. Toparo penjo konyi bongi jageri pere Ochulu. Nyo ndelo achieli go okadho neno Ochulu penjo ka go lakonyo go ngi tichi indelo. ichuli oyido go lamiyo Ochulu mayido moro woki indelo pere. juyere paka jugeri mabeyo jukonyere.
P2	Ochulu oyido tera bedo ndelo gipi ma ongoye ngima timi aka munyo Ondieki odwoko pecho munyo ochowo tichi, Ochulu oyido tera penjo go mayido ma ndelo pere. To Ondieki kumaro gime swa. Ondieki onyere itichi matek to kima nwango gikipinyi ma nono.
P3	Nyo ndelo achieli Ondieki oparo ni, nga teki tiyo kendani ndelo gipi. Kosa Ochulu nyalo konyani ta nwango rigo maido moro mago otiyo rigo. Ochulu oyere to ju mothere rupiri go oparo ni meno gimaberi. Juyere ni julatimo tichi mathothi aka be julanwango chemo maromo ri pechin pajo.
P4	Jujaryo jutiyo maberi kanyachieli. Oyido jutiyo kaju nyero kanyachieli. Ochulu oyido kunyo ka pidho aka Ondieki oyido konyo go ka wero ka medere. Ondieki oyido nigi siemi rupiri onyalo pidho mathothi loyo mafwodi.
P5	Ochulu oyido jatichi matek aka tiyo ndelo gipi mungoye ywomiroki. Go oyido tiyo ma piyopiyo. To go oparo nike oyido tiyo swa aka oyido go mito gonyi rupiri gima Ondieki oyido chulo oyido thini tekiteki.
P6	Otero Ondieki indelo to nyutho go gima opidho aka owacho ri Ondieki ni, Ochulu owacho ni neni gime jye, apidho kendani aka aripere chuli ye mathothi,  Ondieki onywowere to wacho ni, be, watimo gime kanyachieli amumiyo akinyali medini. wiyini okiri owili gi woni ndelo me. okoko to Ochulu kubedo gi siemi kwongi gime to wotho to kadho munyo omako nge.
P7	Ondieki obedo gi rembo. Ondieki odoki pecho toparo ni ala chowo gime nedi rupiri Ochulu obedo jatichi ma teki swa adieri aka aki nyali weyo go. Nyo Ondieki to lwongo Ochulu to ju romo to penjo go ni imito achulini maido marominendi? Ochulu oyido ryeki swa nyo togo paro kwongi wachi ma sawa machek, gi siemiroki owachani Mmmmm ingeyo gima lamiyani siemi? Ni ila miyani adechi ma ndelo perin tebende idongi gi adechi.
P8	Ondieki oparo ma daka. kale inyalo nwango moro kende ka imedere tiyo mateki paka itera timo' Ochulu obwonjo to wacho gi mwolo, go oyido ongwyo ni go otimo ryeko ma meni. Nyo go oyere rigemi me gikenyo woni
P9	Munyo sawa kadho, Ochulu ochungo tichi matek to chako bedo kawero ndelo gipi. Ondieki otiyo gi meni swa aka ma sawa muromo, ma oyido go chaki gi daki Ochulu. Go obedo gi remi koai theiri gima omiyo go yeroki isawa mara pena.
P10	Ondieki  gi rembo kwong kiti Ochulu marachi. Ndelo achieli Ondieki obino gi paro marieki ma chowo teko pajo.Ondeiki owacho ni oyido amito ni wabedi mere aka jugeri mabeyo to nyo sawa me wanitye gi teko. Wabedo merini mabeyo aka walewo ndeelo,  Ochulu oyere ni merini mabeyo juworere. Ondieki owacho ni akimiti ngeri ma itimo iye gikipinyi, ija neko aka ikikuri chikiroki.
P11	Ondieki owacho ni, kikimiti konyan gitichi onyo ngoye woko indelo parani. Ochulu okwero kadho woko rupiri go oyido ongiyo gi chiemo manono ma oyido go nwango. To Ondieki oyido ojoki to riemo go woko to miyogo ngeyo ni ka amakini indelo parani ndoko. ala chamini. Meno amumiyo kiri gi kononi Ondieki reimo Ochulu kisi ka oneno go chiengini  gi lowo pere aka Ochulu bende pondo in ndelini temo kwalo chiemo.

images:

illustrations/pages/8150.png
illustrations/pages/8144.png
illustrations/pages/8145.png
illustrations/pages/8146.png
illustrations/pages/8147.png
illustrations/pages/8143.png
illustrations/pages/8142.png
illustrations/pages/8137.png
illustrations/pages/8136.png
illustrations/pages/8140.png
illustrations/pages/8150.png
illustrations/pages/5912.png

translations:

Afrikaans (Translation)	Haas en HiÃ«na	id=11387
English (Original)	Hare and Hyena	id=8179
English (Adaptation)	Hare and Hyenas Fight	id=13086
