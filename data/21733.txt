url:	http://africanstorybook.org/reader.php?id=21733&d=0&a=1
id:	21733
title:	Inkhosi Cebekhulu nendvodzakati yayo
author:	Fakazile Armooh
artist:	Natalie Propa
lang:	Siswati
level:	Longer paragraphs
lic:	Creative Commons: Attribution 3.0
thumb:	http://africanstorybook.org/illustrations/covers/21733.png
desc:	Indzaba yelutsandvo mayelana nenkhosatana lenhlele yalandzela inhlitiyo yayo

page_text:

P1	Lokwa emandvulo kwakunenkhosi leyayatiwa ngekutsi nguCebekhulu. Lenkhosi yayihlala esigodlweni nendlovukati kanyenendvodzakati yayo egama layo linguNandi. Nandi  bekayinkhosatana yenkhosi lenhle kakhulu. Cishe onkhe emajaha endzawo bekafisa kutsi aganwe ngulenkhosatana. Lokwakumatima yikutsi inkhosi Cebekhulu, lokwakunguyise, yayifuna linani leliphakeme kakhulu lemalobolo.
P2	Edvute nesigodlo senkhosi Cebekhulu, kwakuhlala indvuna uMntungwa lomkhulu. Bantfu bendzawo bebambita ngekutsi nguMntungwa lomkhulu ngobe bebamhlonipha. Bekanelulaka kabi kulabo bebangamhloniphi! Umfati  wendvuna uMntungwa wayesandza kushona ebulewe sifo samalaleveva. Indvuna nayoke beyifuna  lomunye umfati.
P3	UMntungwa lo wayemkhulu ngemtimba, waya enkhosini Cebekhulu wayotibika kuyo kwekutsi angakhipha emalobolo langakanani ngenkhosatana yayo.Inkhosi nendvuna bacocisana ngalendzaba yemalobolo, Nelisiwe sisebenti wayiva yonkhe lenkhulumo yenkhosi nendvuna, phela wayesondzelene kakhulu nenkhosatana lenguNandi.
P4	UMntungwa wakhulumisana nenkhosi Cebekhulu wayitsembisa ingcenye yemcebo wakhe ukutsi utoyilobolela, lokufaka ekhatsi inyalitsi lokwakuyincenye yetipho lokwakumele tinikwe inkhosatane. Kwentiwa emalungiselelo emshado ngasese, phakatsi kwendvuna uMntungwa nenkhosatana Nandi. Inkhosi Cebekhulu beyati kutsi indvodzakati  yayo ngete isijabulele lesincumo.
P5	Kwatsi sekusele lisontfo ngembi kwelusuku lwemshado, umsiti wenkhosatana Nandi, uNelisiwe waya kuNandi watsi, "Nkhosatana  yami lengiyitsandzako, babe wakho uhlela kukwendzisa endvuneni uMntungwa. Loku kutakwenteka masinyane nje evikini lelitako," kuchaza Nelisiwe.
P6	Inkhosatana yetfuka yabuye yangati kutsi itakwentanjani. Yase icabanga, "Angete nje ngite ngishade nendvuna uMntungwa, indvodza lenemtimba longaka. Angete nje mine! Kumele ngigijimele kuThando abone kutsi wenta njani ngalendzaba." Phela Thando bekasingani saNandi.
P7	Ngalobobusuku, Nandi wanyonyoba weca esigodlweni. Nangabe uyise angeva ngaloko bekatawutfukutsela ngalokwecile. Wagijima ekhatsi kwelihlatsi lelimnyama, weca emadvwala, imihosha nemihoshana, wate wayofika esitsandvweni sakhe lesinguThando. Wefika akhatsele, alambile futsi omile.
P8	"Hhayibo! Sitsandvwa sami, kwentenjani? Kungani uhambe libanga lelidze kangaka wedvwa  ebusuku lobunje?" kubuta Thando. Ngaso lesosikhatsi wasukuma wamlandzela emanti ekunatsa, wamnika sikhasti sekutsi aphumule kancane. Thando akamange akhone nekuhlala phasi ngalesikhatsi asalindze Nandi kutsi amcocele kutsi kwentenjani ngaye.
P9	"Asewungitjele sitsandvwa sami, ngabe yini ikinga yakho?" kubutaThando. Nandi  waphefumulela etulu wase uyamphendvula, "Babe wami ufuna kungendzisa kulenye indvuna lekutsiwa nguMntungwa. Kodvwa mine angete ngikwati kugana indvodza lembi kangaka. Thando, mine ngifuna kushada nawe noma ngabe uhlupheka kangakanani, mine ngifuna wena kuphela. Ngikulungele kuhlupheka. Ngitsandza wena kuphela."
P10	"Kodvwa manje nkhosatana, mine anginalutfo, anginakho kokukhokhela lilobolo lakho. Ungati kahle kutsi ngitiphuyele." kukhala Thando. Nandi waphendvula watsi, "Ngiyakwati loko kodvwa nguwe kuphela lengingamngana." Watsi kubindza sikhashana, wasuka watsi, "Mine nginelisu, asigijime lekuKwandza, indvodza yesikebhe isiwete sibalekele ngale kwemfula. Ngaleyondlela singabaleka, babe angekwati kusitfola."
P11	Emuva le esigodlweni, inkhosi Cebekhulu beseyitfolile kutsi inkhosatana Nandi seyinyamalele. Kwatjelwa tinhloli, nabobonkhe ebantfu kutsi baphume bayoyifuna. Bonogadza benkhosi, emabutfo bagcwala tiganga kufunwa inkhosatana yenkhosi, kodvwa dvo! Abamange bayitfole inkhosatana yenkhosi. Babuyela emuva enkhosini bayoyitjela kwekutsi Nandi akatfolakali. Inkhosi yabaphendvula ngekucansuka, "Hambani niyomfuna ehlatsini."
P12	Ngalesikhatsi boThando nenkhosatana bagijimela elusentjeni lwemfula, litulu lacala lantjintja, lagucubala, kwaba nemafu lamnyama. Kweta sivunguvungu lesikhulu.
P13	Kwandza, indvodza yesikebhebe yisabophela sikebhe sayo ngesikhatsi titsandzani tifika. Thando wancenga Kwandza kutsi agwedle sikebhe sakhe, abawelise. Kwandza wala, wabachazela kutsi sivunguvungu lesinemandla sesifikile, kutabayingoti kubawelisa.
P14	Thando waphikelela achazela Kwandza kutsi kungani kumele bawelele ngesheya. Wafaka sandla sakhe esikhwameni  wakhipha lugobolondvo walunika Kwandza. Kwandza, watsi nakeva indzaba yabo, wabuye wabona nelugobolondvo lolubita nakangaka, wabavela. Wavuma wagwedla sikebhe wabaweta, ngisho noma ngabe simo selitulu besisibi.
P15	Ngekushesha, Kwandza wadvonsa sikebhe, bagibela. Watsatsa sigwedlo sakhe, wacala umsebenti wekugwedla. Kwatsi ngalesikhatsi inkhosi nendvuna befika elusebeni lwemfula, babona bantfu labatsatfu basesikebheni. Kwabakhanyela kutsi titsandzani setibalekile. Ngitoletiya.
P16	Umoya lomkhulu wazamazamisa sikebhe, kwabonakala kutsi Kwandza uyehluleka kusilawula nyalo. Kwevakala inkhosi seyimemeta, "Nandi ndvodzakati yami, ngicela ubuye! Ngiyakucolela, angete nginijezise wena naThando."

Inkhosi yasho sekonakele. Sikebhe sancwila sabuka etulu. Bobatsatfu baphonseka emantini labenemandla. Bonkhe bancwila. 

Emva kwaleso sehlakalo, wonkhe umuntfu wakhululeka kugana nobe ngubani, lonjingile nobe lophuyi.

images:

illustrations/pages/10069.png
illustrations/pages/10074.png
illustrations/pages/10063.png
illustrations/pages/10064.png
illustrations/pages/10065.png
illustrations/pages/10066.png
illustrations/pages/10067.png
illustrations/pages/10069.png
illustrations/pages/10070.png
illustrations/pages/10071.png
illustrations/pages/10072.png
illustrations/pages/10211.png
illustrations/pages/10075.png
illustrations/pages/10076.png
illustrations/pages/10077.png
illustrations/pages/10078.png
illustrations/pages/10079.png

translations:

Afrikaans (Translation)	Koning Kaja en sy Dogter	id=20076
Akuapem Twi (Translation)	Ɔhempɔn Kayanja Ne Ne Babea	id=18462
Asante Twi (Translation)	Ɔhene Kayanja Ne Ne Babaa	id=18222
ChiTonga (Translation)	Mwami Kayanja Amwanaakwe Musimbi	id=18652
CiNyanja (Translation)	Mfumu Kayanja Namwana Wake Musikana	id=18670
Dagaare (Translation)	Naa Kayanja Ne O  Pɔgeyaa	id=17774
Dagbani/Dagbanli (Translation)	Naa Kayanja Mini O Bipuɣiŋga	id=18161
Dangme (Translation)	Matsɛ Kayanja Kɛ E Bi Yo Ɔ	id=18341
Dhopadhola (Translation)	Kere Kodi Nyare	id=18750
English (Original)	King Kayanja And His Daughter	id=10210
Ewe (Translation)	Fia Kayanja Kple Via Nyɔnuvi	id=18172
Fante (Translation)	Ɔhen Kayanja Na Ne Babasia	id=18492
French (Translation)	Le Roi Kayanja Et Sa Fille	id=12664
Ga (Translation)	Maŋtsɛ Okaija Kɛ Ebiyoo Lɛ	id=18336
Gonja (Translation)	Ewura Kayanja Nε Mobe Ebichesobi	id=18214
IciBemba (Translation)	Imfumu Kayanja Noomwana Waiko Umwanakashi	id=18675
isiNdebele (Translation)	Ikosi uSogada nendodakazi yayo	id=21937
isiXhosa (Translation)	Ikumkani uKayanja nentwazana yakhe	id=17574
isiZulu (Translation)	Inkosi uNdabenhle nendodakazi yayo	id=16472
Kasem (Translation)	Pɛ Kayanja De O Bukɔ	id=18228
Kinyarwanda (Translation)	Umwami Kayanja n'umukobwa we	id=22140
Kiswahili (Translation)	Binti wa Mflame Kayanja	id=12899
Mampruli (Translation)	Naaba Kayangya Ni U Bipuŋŋa	id=19353
Ng’aturkana (Translation)	Ekapolon Kayanja Ka Nakookeng	id=12922
Nzema (Translation)	Belemgbunli Kayanja Nee Ɔra Raalɛ Ne	id=18422
Oluwanga (Translation)	Omukhana Wo Omwami Kayanja	id=12954
Portuguese (Translation)	O Rei Kayanja E a Súa Filla	id=13644
Portuguese (Translation)	O Rei Kayanja E a Sua Filha	id=16719
Sepedi (Translation)	Kgoši Kayanja Le Morwedi Wa Gagwe	id=18163
Sesotho (South Africa) (Translation)	Morena Kadi le moradi wa hae	id=20035
Setswana (Translation)	Kgosi Mothupi Le Morwadiagwe	id=14957
SiLozi (Translation)	Mulena Kayanja Ni Mwana Wa Hae Wa Musizani	id=18741
Talen (Translation)	Na'ab Kayanja Ne O Puawoo	id=20196
Tshivenda (Translation)	Thovhele Kayanja Na Ṅwananyana Wawe	id=18277
Xitsonga (Translation)	Hosinkulu Kayanja Na Nhwanyana Wa Yena	id=18872
