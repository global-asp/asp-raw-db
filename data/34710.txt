url:	https://africanstorybook.org/reader.php?id=34710&d=0&a=1
id:	34710
title:	Naa tsina e tswa kae?
author:	Martha Kekana Mathamela and Yolanda Buqwini
artist:	Martha Kekana Mathamela
lang:	Sepedi
level:	First paragraphs
lic:	Creative Commons: Attribution 4.0
thumb:	http://africanstorybook.org/illustrations/covers/34710.png
desc:	Bašemanyana ba babedi ba ithuta fao tsina e tšwago. Ba ithuta gape le ka ditšweletšwa tša tsina.

page_text:

P1	Kopano le Lereko ba ja dikuku tšeo ba di pakilego le mmabona.@@Dikuku tšeo di elela tsina.
P2	"Mma naa tsina e tšwa kae?" gwa botšiša Lereko.@@"Dikuku tše di a tsefa, naa e ka ba di dirilwe ka swikiri?" Kopano o a akanya.
P3	"Aowa,  tsina ga e tšwe swikiring. E dirwa ke dinose," mmabona a araba.
P4	"Dinose di kgoboketša mamepe go tšwa matšobeng, gomme tša a boloka ka gare ga phago ya tšona," mmabona a hlaloša.
P5	"Dinose di swanetše go etela makgolo a matšoba go dira mabotlelo a tsina!"Kopano a rialo ka kgahlego.@@Lereko a šikinya hlogo a letša molodi.
P6	"Dinose di dira le propolis goba poti ya dinose yeo e šomišwago  go dira dihlare,"mma a tšwela pele go hlaloša.@@"Prop eng? Prop-olis? Ke eng seo?" Lereko a botšiša
P7	"Ke motswako wa go mata wo o dirwago ke dinose," mmabona a araba.@@"Propolis e šomišwa go dira dihlare tša go alafa malwetši a letlalo.mokgohlwane le sehuba."
P8	"Lena ba babedi le swanetše go nyakišiša kudu ka ga dinose le gore di re thuša bjang,"mma a myemyela.@@Kopano le Lereko bjale ba hlompha dinose kudu.

images:

illustrations/pages/93740243.png
illustrations/pages/93740246.png
illustrations/pages/93740245.png
illustrations/pages/93740236.png
illustrations/pages/93740238.png
illustrations/pages/93740243.png
illustrations/pages/93740244.png
illustrations/pages/93740239.png
illustrations/pages/93740241.png

translations:

English (Original)	Where does honey come from?	id=34437
