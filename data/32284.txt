url:	https://africanstorybook.org/reader.php?id=32284&d=0&a=1
id:	32284
title:	Kamu kǝnama
author:	Mohammed Alhaji Modu
artist:	Abraham Muzee
lang:	Kanuri
level:	First paragraphs
lic:	Creative Commons: Attribution 4.0
thumb:	http://africanstorybook.org/illustrations/covers/32284.png
desc:	If you are hungry

page_text:

P1	Zaman laan, kam laa shiro Fandikiya gulzain mbeji. Bǝla koromarin karga. Shi-a kǝrinzǝ-a fato culluwu laan kǝnǝngatain.
P2	Yim laa Fandikiya dondiwono. Wunduma shiga ragǝntǝma ba. Sa ngazǝnan, shiye shawargatǝ, kamu bǝla mashinzabe nyiyajinro.
P3	Sawawanzǝ-a yanzanana-a dozǝ kǝlele lorusabe sado, Fandikiya zauro kurnotǝna dalinzǝdǝ banama sǝwandǝnaro.
P4	Awowa kada ala barga sǝkkǝ kamu-a kwa-asoro sawudǝna. Alamanna buwu argǝmbeso bǝjiso koljiso kuru kalwo katunobeso samma banaro sawudǝna.
P5	Kǝlele lorusabe dazǝ kusotawa fanza fanzaro walgata. Fandikiya kǝnǝnga bǝlin badijin shi-a lorusanzǝ-a kǝrin-aro cap dawartǝna.
P6	Wazǝnanzǝga, Fandikiya awowa cin karǝgǝ kamunzǝro ciwudo, amma kǝmburo kamunzǝdǝ wawono.
P7	Sa Fandikiya bararo suluwunan, kamudǝye awowa cin karǝgǝndǝ samma jiwo.
P8	Fandikiya baran waltǝnan kuru shi kǝnanzǝa. Shiye awowa cin karǝgǝn mǝradǝwono. Kamudǝye kǝridǝ shima samma zǝwo! Wono.
P9	Wazǝnanzǝa, Fandikiya kuloro lewono. Sa fatoro isǝnan, kamudǝye dadǝ samma zǝgǝrǝna najiwo. Kǝridǝmaro afima cinyi.
P10	Waltǝ wazǝnanazǝga ye, Fandikiya sawanzǝbero ziyararo lewono, sa isǝnan, kamudǝye koljidǝ samma zǝgǝrǝna. Kǝndaidǝ de sǝl bongar kolgata. Fandikiya kamunzǝ bǝlindǝro gǝrajiwo.
P11	Fandikiyaye zangono, kamudǝn awo laa bajinbaro. Shiye nzundunzǝ laa kundoro nyawono. Akunnamnzǝ laan nzunduzǝ cam suro njeben gǝnawono, njedǝga sǝdiya diyalben gǝnazǝ, daji bararo culuwo.
P12	Kamudǝye njedǝga suri, camlan camber tǝmbulina. Ci tiloaro, njedǝ kǝdak hapsǝ cinzǝro gǝnajiwo. Camdǝga samma ca, kǝridǝ shiga lawarjin.
P13	Sa banzǝdǝn, njedǝ cinzǝro kǝrgatǝgǝ. Njedǝga njikcin sǝ ngǝnǝpkatǝ mowonzǝ. Shiye yilwono, fartǝna surinnaro. Amma njedǝ kǝrgata. Kǝridǝ awowa anyi samma daata wujin.
P14	Daji kǝridǝ Fandikiya baratǝro nguzawono. Kǝriye sambutu sambutu kuru samiro farzǝ sǝkkuru farzǝ sǝkkuru. Fandikiyaye awo laa faton kuttu waazǝnaro asuwono.
P15	Sawosainnaro fatoro kashu, Fandikiyaga zaumaro ajapciwo sa shiye kamunzǝ cin nje lungataa nazǝgǝnan. Shiga kuru ajawaben curo.
P16	Fandikiyaye zǝgali kamunzǝbega lewononya, Njedǝ sadǝn cidiro cukkuro. Kamudǝ zauro nonguwono. Shiye fanzaro faltinro waltinro nyawono.

images:

illustrations/pages/19126.png
illustrations/pages/19113.png
illustrations/pages/19114.png
illustrations/pages/19115.png
illustrations/pages/19116.png
illustrations/pages/19117.png
illustrations/pages/19118.png
illustrations/pages/19119.png
illustrations/pages/19120.png
illustrations/pages/19121.png
illustrations/pages/19123.png
illustrations/pages/19124.png
illustrations/pages/19125.png
illustrations/pages/19126.png
illustrations/pages/19127.png
illustrations/pages/19128.png
illustrations/pages/19129.png

translations:

English (Translation)	Greedy woman	id=19149
English (Adaptation)	(Colour-in) Greedy woman	id=19150
French (Translation)	La femme gourmande	id=33610
Kiswahili (Translation)	Mwanamke mlafi	id=22068
Luganda (Original)	Omukazi owomululu	id=19148
Luganda (Translation)	(Siiga mu katabo)Omukazi owo mululu	id=23832
Luganda (Translation)	omukyala owomululu omunji	id=24487
Lusoga (Translation)	Omukazi omuluvu	id=24883
Lusoga (Translation)	Omukazi omuluvu	id=26353
Oluwanga (Translation)	Omukhasi omuworu	id=22766
Rukiga (Translation)	Omukazi owomululu	id=23757
Runyoro (Translation)	Abakazi Abomururu	id=23625
Yoruba (Translation)	Obìnrin Ọ̀kánjúà	id=32971
