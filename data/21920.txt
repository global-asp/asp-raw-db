url:	http://africanstorybook.org/reader.php?id=21920&d=0&a=1
id:	21920
title:	Isikhukhukazi noSongololo
author:	Phephelaphi Mnguni and Sponono  Mahlangu
artist:	Magriet Brink
lang:	isiNdebele
level:	First paragraphs
lic:	Creative Commons: Attribution 4.0
thumb:	http://africanstorybook.org/illustrations/covers/21920.png
desc:	Isikhukhukazi noSongololo banobungani obunephaliswano elikhulu. Ngelinye ilanga ikukhu yathukuthela khulu ngokungaphumeleli ngombana yenza into engazisiko.

page_text:

P1	Isikhukhukazi noSongololo bebabangani. Kodwana ngaso soke isikhathi bebaphalisana. 

Ngelinye ilanga bathatha isiqunto sokudlala ibholo erarhwako ukubona bona ngubani umdlali ophuma phambili.
P2	Baya ekundleni yezemidlalo bathoma ngomdlalo wabo. Isikhukhukazi besirhaba, kodwana uSongololo bekarhaba khulu. 

Isikhukhukazi sararhela kude, kodwana uSongololo wararhela kude khulu. Isikhukhukazi sathoma ukusilingeka.
P3	Bathatha isiqunto sokurarha amaphenalthi. Kwathoma uSongololo waba ngumendi. 

Isikhukhukazi sagondela igondelo elilodwa. Ngemva kwalapho kwaba lithuba lesikhukhukazi lokuba ngumendi.
P4	USongololo wararha ibholo wakora. USongololo wajikisa ibholo wakora. 

USongololo waqhula ibholo wakora. USongololo wakora amagondelo amahlanu.
P5	Isikhukhukazi besikwatile ngombana besihluliwe. Bekusihluleki esimbi khulu. 

USongololo wathoma ukuhleka ngombana umngani wakhe bekatshwenyeke khulu.
P6	Isikhukhukazi besisilingeke khulu sakhamisa khulu begodu saginya usongololo.
P7	Lokha isikhukhukazi nasele sibuyela ekhaya, sahlangana nomma uSongololo. 

Umma uSongololo wabuza wathi, "Azange ubone umntwana wami na?" Isikhukhukazi sathula. Umma uSongololo bekatshwenyekile.
P8	Ngemva kwalapho umma uSongololo wezwa ilizwi elincani. "Ngilekelela mma!" kulila ilizwi. 

Umma uSongololo wathalaza bewalalelisisa ngokuyelela. Ilizwi belivela ngaphakathi kwesikhukhukazi.
P9	Umma usongololo warhuwelela, "Sebenzisa amandla wakho akhethekileko mntwana wami!"

Abosongololo bayakwazi ukwenza iphunga elimbi bebanambitheke kumbi. Isikhukhkazi sathoma ukugula.
P10	Isikhukhukazi sabhodla. Ngemva sathimula besakhohlela. Sakhohlela godu. 

USongololo bekafuna ukusihlanzisa!
P11	Isikhukhukazi sakhohlela bekwaphuma uSongololo obekangemathunjini waso. 

Umma uSongololo banomntwana wakhe bakhasela phezulu komuthi bayokubhaqa.
P12	Kusukela ngaleso isikhathi, isikhukhukazi noSongololo baba manaba.

images:

illustrations/pages/8983.png
illustrations/pages/8983.png
illustrations/pages/8989.png
illustrations/pages/8995.png
illustrations/pages/8986.png
illustrations/pages/8984.png
illustrations/pages/8985.png
illustrations/pages/8987.png
illustrations/pages/8991.png
illustrations/pages/8990.png
illustrations/pages/8993.png
illustrations/pages/8992.png
illustrations/pages/8994.png

translations:

ChiTonga (Translation)	Nkuku A Jongola	id=20796
Dhopadhola (Translation)	Gweno Gi Ogongolo	id=15734
English (Translation)	Kuku Na Jongoo	id=18289
English (Translation)	Chicken And Millipede	id=18325
English (Adaptation)	Chicken And Millipede	id=21843
IciBemba (Translation)	Inkoko Na Ciyongoli	id=18681
isiZulu (Translation)	UNkuku noShongololo (Level 1)	id=15102
Kiswahili (Translation)	Kuku na Jongoo	id=15608
Lámnsoʼ (Translation)	Ŋgvəv wùn Ngom – Ŋkèʼ Mbìy	id=15061
Lugwere (Translation)	Nkoko N’Ogongolo	id=16113
Lunyole (Translation)	Engoho Ni Waga	id=16583
Oluwanga (Translation)	Ingokho Nende Likongolo	id=19589
Portuguese (Translation)	O Frango E O Gongolo	id=16098
Yoruba (Translation)	Adìyẹ Àti Ọ̀ọ̀kùn	id=16553
