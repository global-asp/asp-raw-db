url:	https://africanstorybook.org/reader.php?id=36800&d=0&a=1
id:	36800
title:	Ratiba ya mama yangu
author:	Njeri Wachira
artist:	
lang:	Kiswahili
level:	First paragraphs
lic:	Creative Commons: Attribution 4.0
thumb:	http://africanstorybook.org/illustrations/covers/36800.png
desc:	Kijana mmoja anasimulia mambo ambayo mama yake hufanya mchana mmoja.

page_text:

P1	Mama yangu anapoamka,@hutandika kitanda chake kwanza.
P2	Huingia jikoni kutayarisha kiamsha kinywa. Pia hutayarisha vitafunio na kuviweka ndani ya mifuko midogo.  Wanawe hula vitafunio hivi wakati wa mapumziko ya saa nne na saa sita.
P3	Kiamusha kinywa huwa ni uji wa nafaka, chai na mkate, maji ya machungwa au maziwa.
P4	Huwaamsha wanawe na kuwaelekeza wapige mswaki, wanawa nyuso na kuvaa sare za shule.
P5	Familia yake inapomaliza kujitayarisha huelekea mezani kula kiamsha kinywa.
P6	Baba  huelekea zake naye  mama huwaingiza wanawe kwenye gari lake la toyota na kuwapeleka shule.
P7	Huwapungia mkono watoto na kuwambia, “Kwaherini tuonane jioni”.
P8	Huliendesha gari lake mpaka kituo cha gari la moshi.
P9	Huingia kwenye gari la moshi na kuelekea mjini anapofanya kazi ya uhasibu.
P10	Saa kumi zinapofika, mama huiacha kazi yake haraka na kurudi kwenye kituo cha gari la moshi.
P11	Huingia na kuelekea nyumbani ili saa kumi unusu kamili awachukue watoto wake waende nyumbani.
P12	Watoto huwa wamemngoja kwa hamu na huingia kwenye gari haraka wakilia njaa.
P13	Wanapofika mlangoni watoto hutimua mbio ili wakale mkate uliobaki.
P14	Mama huanza kupika chakula cha jioni na kuwaandalia wanawe. Wanapomaliza, wote huwa wamechoka kweli.
P15	Lakini bado vyombo havijaoshwa. Je, ni nani atakayeviosha vyombo?

images:

illustrations/pages/48471201.png
illustrations/pages/48471202.png
illustrations/pages/48471203.png
illustrations/pages/48471204.png
illustrations/pages/48471205.png
illustrations/pages/48471206.png
illustrations/pages/48471207.png
illustrations/pages/48471208.png
illustrations/pages/48471209.png
illustrations/pages/48471210.png
illustrations/pages/48471211.png
illustrations/pages/48471212.png
illustrations/pages/48471213.png
illustrations/pages/48471214.png
illustrations/pages/48471215.png
illustrations/pages/48471216.png

translations:

