url:	http://africanstorybook.org/reader.php?id=12916&d=0&a=1
id:	12916
title:	Yini Okutjhiwo Ngudadwabo Likavusi?
author:	Tshabalala Amanda and Sekgosana Thulisile
artist:	Wiehan de Jager
lang:	isiNdebele
level:	Longer paragraphs
lic:	Creative Commons: Attribution 3.0
thumb:	http://africanstorybook.org/illustrations/covers/12916.png
desc:	Ugogo kaVusi  umupha  iqanda bona alise kubabelethi bakhe. Iqanda lelo lisivango esiqakathekileko esidingekako ekhekheni lomtjhado kadadwabo. Kodwana ekhambweni lakhe eliya kubabelethi bakhe kunento eyenzeka eqandeni

page_text:

P1	Ngelinye ilanga ekuseni ugogo kaVusi wabiza uVusi,  "Vusi,  ngibawa uthathe iqanda nanti ulise kubabelethi bakho. Bafuna ukwenzela udadwenu ikhekhe elikhulu lomtjhado wakhe."
P2	Endleleni eya kubabelethi bakhe,  uVusi wahlangana nabesana ababili bakha iinthelo. Umsana munye waphamula iqanda kuVusi walibethanisa nomuthi. Laphuka iqanda.
P3	"Wenzeni?" kulila uVusi. "Iqanda lela bekungele khekhe. Ikhekhe lelo bekungelo mtjhado kadadwethu. Uzokuthini udadwethu nakungana khekhe lomtjhado?"
P4	Abesana bacolisa ngokurhuga uVusi. "Angeze sakwazi ukusiza nge khekhe,  kodwana nasi intonga yokukhamba ongayinikela udadwenu," kwatjho munye. UVusi waragela phambili nekhambo lakhe.
P5	Endleleni wahlangana namadoda amabili akha indlu. "Singayi sebenzisa intonga eqinileko leyo?" kwabuza munye. Kodwana intonga le beyingaka qini khulu bona ingakha indlu,  yaphuka.
P6	"Wenzeni?" kulila uVusi. "Intonga leya bekusisipho sikadadwethu. Abakhi beenthelo bangiphe intonga ngombana baphule iqanda lekhekhe. Ikhekhe bekungelo mtjhado kadadwethu. Gadesi akuna qanda,  akuna khekhe,  akuna sipho. Uzokuthini udadwethu?"
P7	Abakhi bacolisa ngokuphula intonga. "Angeza sakwazi ukurhelebha nge khekhe,  kodwana nabu utjani bokufulela buka dadwenu," kwatjho munye. UVusi waragela phambili ekhambeni lakhe.
P8	Athi asakhamba ngendlela wahlangana nekomo nomlimi. "Utjani lobo bokufulela buqaleka bumnandi! Ngingahlephula kancani ngidle?" kubuza ikomo. Kodwana utjani lobo bebumnandi khulu ikomo yabudla boke.
P9	"Wenzeni?" kwatjho uVusi. "Utjani lobo bobu sisipho saka dadwethu. Abakhi bangiphe bona ngombana baphule intonga engiyithole ebantwini abakha iinthelo emithini. Abakhi beenthelo bangiphe intonga ngombana baphule iqanda lokwenza ikhekhe lakadadwethu. Ikhekhe leli beku ngelomtjhado wakadadwethu. Kwanje akunaqanda, akuna khekhe begodu akunasipho. Uzakuthini udadwethu?"
P10	Ikomo yaqolisa ngombana beyinomrhobholo. Umlimi wavuma bona ikomo ingakhamba noVusi njengesipho sakadadwabo. Awa-ke kwabanjalo uVusi wakhamba.
P11	Kodwana ikomo yabuyela kumlimi ngesikhathi samadina/isidlo sebusuku. UVusi walahleka ekhambeni lakhe,  wafika lada emtjhadweni ka dadwabo. Abayeni bebasele badla.
P12	"Ngizokwenza njani," kwatjho u Vusi. "Ikomo ebalekileko bekusisipho sakadadwethu,  endaweni yotjani bokufulela abakhi abangiphe bona. Abakhi bangiphe utjani ngombana baphule intonga engiyithole ebantwini abakha iinthelo. Abakhi beenthelo bangiphe intonga ngombana baphule iqanda lokwenza ikhekhe lakadadwethu. Ikhekhe leli beku ngelomtjhado waka dadwethu. Kwanje akunaqanda,  akuna khekhe begodu akunasipho."
P13	Wathula kancani udadwabo lika Vusi aqabanga,  bese wathi,  "Vusi mnakwethu anginandaba nezipho. Begodu anginandaba nekhekhe! Silapha soke ndawonye,  ngijabulile kwamambala. Njenganje mbatha izambatho zakho ezihle sigidinge ilanga leli." uVusi wenza njalo kwabamnandi emnyanyeni.

images:

illustrations/pages/6741.png
illustrations/pages/6733.png
illustrations/pages/6732.png
illustrations/pages/6731.png
illustrations/pages/6734.png
illustrations/pages/6735.png
illustrations/pages/6742.png
illustrations/pages/6737.png
illustrations/pages/6736.png
illustrations/pages/6738.png
illustrations/pages/6739.png
illustrations/pages/6743.png
illustrations/pages/6740.png
illustrations/pages/6741.png

translations:

Afrikaans (Translation)	Wat Vusi Se Suster Gesê Het	id=11339
English (Original)	What Vusi's Sister Said	id=6895
English (Translation)	Wat Vuzi Se Suster Gesê Het	id=11634
French (Translation)	Que Va Dire La Sœur De Vusi?	id=9958
Fulfulde (Translation)	Ɗume Banndu Wisi Debbo Wi’Ata?	id=10011
Hausa (Niger) (Translation)	Mi Ƙanwar Idi?	id=9976
Kanuri (Translation)	Awi Cini Yeiyanju Maduye?	id=10037
Portuguese (Translation)	O Que Disse a Irmã De Vusi	id=19221
Zarma (Translation)	Ifo No Busi Waymo Ga Ne?	id=10102
