url:	https://africanstorybook.org/reader.php?id=37945&d=0&a=1
id:	37945
title:	Abebe ndi anyamata a Chizungu
author:	Peter  Msaka
artist:	Adonay  Gebru
lang:	ChiChewa
level:	Longer paragraphs
lic:	Creative Commons: Attribution 4.0
thumb:	http://africanstorybook.org/illustrations/covers/37945.png
desc:	Abebe anali mnyamata amene amakonda kuphunzira ziyankhulo. (Nkhani iyi inapangidwa pa mkumano wopeka nkhani pa layibulale ya Ras Abebe mumzinda wa Debre Birhan mchaka cha 2018).

page_text:

P1	Abebe anali mkalasi yake yoyamba ya sukulu.@@Abambo ake anali mlimi. Chaka china, abambo ake a Abebe anadzala tirigu m'munda mwawo.@@Tsiku ndi tsiku akachoka kusukulu, Abebe amapita kumunda kukathandiza bambo ake.
P2	Pafupi ndi munda wa tirigu uja panali bwalo la masewera a mpira wa miyendo. Tsiku lina masana Abebe akuthamangitsa mbalame, anyamata anayi a chizungu anabwera kudzasewera mpira.@@Anyamata aja anayamba kusewera. Mpira unanjanja ndikugwera m'munda wa tirigu uja.
P3	Mpira uja unawononga tirigu wina. M'modzi wa anyamata aja anathamangira m'munda muja kukatola mpira, ndipo anawononganso tirigu wina.@@Anapitiliza kusewera mpira. Mpira uja unanjanjanso ndi kugweranso m'munda muja kambirimbiri.
P4	Anyamata aja anapitiliza kukatola mpira m'munda muja. Ulendo uliwonse amawononga tirigu uja.@@Abebe ndi bambo ake anakwiya kwambiri kamba ka kuwonongeka kwa mbewu zawo.
P5	Abebe ndi bambo ake, onse samatha kuyankhula Chizungu. Samadziwa kuti anganene bwanji kuti, "Osalowa m'munda. Lekani kuwononga mbewu zathu!"@@Anyamata a Chizungu aja samadziwanso chiyankhulo china kupatula Chizungu.
P6	Abambo a Abebe anati, "Mwana wanga, gwiritsa ntchito zimene unaphunzira kusukulu. Awuze asiye kuponyera mpira m'munda mwathu!"@@Nthawi imeneyo n'kuti Abebe anangophunzira zilembo za chizungu A, B, C, D, E, F basi.
P7	Abebe anafuna kuwakalipira anyamata aja. Koma samadziwa kunena kwake mchizungu.@@Mpira unanjanjiranso m'munda wa tirigu uja. Mnyamata m'modzi anathamangira mpira uja mpaka m'munda.
P8	Abebe anathamangira kumene kunali mnyamata uja, akukweza manja ake m'mwamba. Anayamba kukuwa. Anakuwa mokweza kwambiri komanso momveka bwino, "A, B, C, D, E, F!"@@Anakuwa katatu "A, B, C, D, E, F!"
P9	Mnyamata wa chizungu uja anasiya kuthamangira m'munda wa tirigu uja. Anzake anali m'bwalo la mpira aja nawonso anangoima ndi kumayang'ana Abebe.@@Kenako anayamba kuyankhulitsana okhaokha m'chizungu ndikuyamba kumwetulira. Anadziwa zimene Abebe amafuna kunena.
P10	Mnyamata amene anakatola mpira uja anayenda mosamala m'munda wa tirigu uja.@@Kenako anyamata anayi a chizungu aja anapita kukasewerera kutali ndi munda uja.@@Abambo ake a Abebe anadabwa. Anakhulupilira kuti mwana wawo anayankhula Chizungu.
P11	Abambo anati, "Aah, mwana wanga, ndiwe wolimba mtima komanso wochenjera!" Anamunyadira kwambiri mwana wawo.@@Abebe naye analinso odabwa komanso okondwa. Anasowa chonena.
P12	Abambo a Abebe anamulimbikitsa sukulu, komanso kuti apitilize maphunziro ake.@@Abebe anaphunzira ziyankhulo zitatu ndipo anazidziwa bwino kwambiri. Anakhala ogwira ntchito yotanthauzira ziyankhulo komanso mlembi.

images:

illustrations/pages/27727.png
illustrations/pages/27720.png
illustrations/pages/27721.png
illustrations/pages/27722.png
illustrations/pages/27723.png
illustrations/pages/27724.png
illustrations/pages/27725.png
illustrations/pages/27726.png
illustrations/pages/27727.png
illustrations/pages/27728.png
illustrations/pages/27729.png

translations:

ChiNdau (Translation)	Abebe nehurumbwana hweChiYungu	id=35134
English (Original)	Abebe and the English boys	id=31945
French (Adaptation)	Abebe et les Anglais	id=36522
Kinyarwanda (Translation)	Cyusa n' abahungu b' Abongereza	id=32130
Tiv (Translation)	Abebe man Mbayev Nasela	id=39252
Wolaita (Translation)	Abebanne Paranjja naata	id=32304
