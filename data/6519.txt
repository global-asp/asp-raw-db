url:	http://africanstorybook.org/reader.php?id=6519&d=0&a=1
id:	6519
title:	Moipone Le Sego Sa Gagwe
author:	Lorato Trok
artist:	Catherine Groenewald
lang:	Setswana
level:	Longer paragraphs
lic:	Creative Commons: Attribution 3.0
thumb:	http://africanstorybook.org/illustrations/covers/6519.png
desc:	Mosidi o sirelediwa ke sego sa gagwe.

page_text:

P1	Lelapa la gaabo Moipone le ne le tletse boitumelo. Moipone o ne a nna le batsadi ba gagwe. Ba ne ba tlhokafala fa Moipone a le dingwaga di le lesome.
P2	Mosadimogolo Rosa o ne a tsaya Moipone go nna le ene. O ne a siametse Moipone,  fela o ne a tsofetse thata ebile e le modidi.
P3	Moipone o ne rata go etela mabitla a batsadi ba gagwe. O ne a lela mme a ba bolelela tshotlego ya gagwe.
P4	Ka letsatsi lengwe fa a ba etetse,  o ne a amogela mpho. Sego se se ntle se ne sa tlhagelela go tswa mo mabitleng a batsadi ba gagwe.
P5	Sego se ne sa opela pina e e monate e e namatsang e re Moipone we,  Moipone! Ngwana wa rona o o rategang! Ga o khutsana,  moratiwa! Tsaya sego se,  moratiwa! Se rwale gongwe le gongwe ko o yang,  moratiwa! A se go babatse,  moratiwa! Moipone o ile a lemoga lentswe la ga moswi mmagwe.
P6	Moipone o ne a tsamaya kasego sa gangwe gongwe le gongwe. Se ne se mo sireletsa fa a ya nokeng go ya go ga metsi. Ka sego se,  Moipone o ne a utlwa e kete batsadi ba gagwe ba sa tshela.
P7	Ka letsatsi lengwe ga diragala matlhotlhapelo ka sego sa ga Moipone Se ile sa thubega fa Moipone a ga metsi kwa nokeng. Pelo ya ga Moipone le yone e ne ya thubega ka kutlobotlhoko.
P8	Moipone o ile a tshwara manathwana a sego sa gagwe mme a opela: Mme le rre,  Bonang sego se thubegile. Sego se lo mphileng sone. Ke dire eng batsadi ba me? A molemo wa lona o mpontsheng sengwe Gore lo santse lo na le nna.
P9	Moipone o ile a utlwa lentswe la ga mmagwe le re: Ngwana wa rona,  Sela manathwana a a setseng. Gelela metsi ka ona mme o tlhape maoto a gago. Fa o fetsa go tlhapa,  o tswale matlho. Moipone o ile a dumela mme ka ponyo ya leitlho,  sego se se thubegileng se ile sa siama gape.
P10	Moipone o ile a tswelela go tsamaya gotlhe ka sego sa gagwe. Kwa a neng a feta teng,  batho ba ne ba sebaseba ba re,  "Ke sego sa mofuta ofe se?" Ka sego se sa gagwe,  Moipone o ne a amogela tshotlhe tse a di tlhokang.
P11	Ka sego se,  Moipone o ne a itse gore batsadi ba gagwe ba mo sireleditse. Go ne go sena bosula bo bo neng bo ka mo diragalela.

images:

illustrations/pages/1381.png
illustrations/pages/1382.png
illustrations/pages/1813.png
illustrations/pages/1383.png
illustrations/pages/1384.png
illustrations/pages/1814.png
illustrations/pages/1385.png
illustrations/pages/1386.png
illustrations/pages/1387.png
illustrations/pages/1381.png
illustrations/pages/1388.png
illustrations/pages/1811.png

translations:

Afrikaans (Translation)	Khayanga en Haar Spesiale Pot	id=11515
Ekegusii (Translation)	Omogano O’Khayanga Nekerandi Kiaye	id=3115
English (Original)	Khayanga and Her Gourd	id=2107
French (Translation)	La Gourde De Khayanga	id=9957
Fulfulde (Translation)	Kayannga E Jollooru Muuɗum	id=10009
Hausa (Niger) (Translation)	Kayanga Da Gyanɗama	id=9992
Kanuri (Translation)	Fanda-a Budanju-A	id=10035
Kikamba (Translation)	Ngewa Ya Kayanga Na Kĩkuu Kyake	id=2395
Kiswahili (Translation)	Khayanga Na Kibuyu Chake	id=7280
Luganda (Translation)	Nanziri N’Endeku	id=2457
Lugbarati (Translation)	Adiko Kayia Pini ‘Ima Zukulu Be Ri	id=2461
Lunyole (Translation)	Namudira N’Ehita	id=2458
Maa (Translation)	Kayánga Ó Emókór Enyé	id=3113
Ng’aturkana (Translation)	Khayanga Ka Etwo Keng	id=2459
Oluwanga (Translation)	Wamachina  Nakhamuka Khe	id=2460
Sepedi (Translation)	Kgayanga Le Nkgo	id=7847
Sepedi (Translation)	Khayanga Le Nkgo Ya Gagwe	id=7863
Zarma (Translation)	Kayanga Nda Nga Zolla	id=10100
