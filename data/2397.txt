url:	http://africanstorybook.org/reader.php?id=2397&d=0&a=1
id:	2397
title:	Sayari Jua Ya Saba
author:	Kamundi Mutugi
artist:	Pratham Books
lang:	Kiswahili
level:	First sentences
lic:	Creative Commons: Attribution 3.0
thumb:	http://africanstorybook.org/illustrations/covers/2397.png
desc:	Palikuwa na wakati ambapo kulikuwa na jua saba angani.  Kwa sababu ya joto jingi

page_text:

P1	Hapo zamani za kale kulikuwa na sayari jua saba angani. Miale mikali ya sayari jua hizo iling'aa duniani hadi binadamu wakashindwa kuvumilia.
P2	Ndugu saba wa kabila la Munda waliamua kuziua sayari jua hizo. Walizirushia mishale lakini wakaweza kuziua sayari jua sita pekee.
P3	Sayari Jua ya saba ilikuwa imejificha nyuma ya mlima.
P4	Baada ya sayari jua sita kuuawa,  giza lilitanda kila mahali. Kwa sababu hiyo,  paa hangeweza kumwona chui. Ndovu walijikwaa kwenye miti na sungura wakatembea kwenye hatari ya simba. Wanyama wote walitaabika.
P5	Wanyama wote walikutana kutatua shida hii. Sungura aliwaeleza wanyama wengine kwamba sayari jua ya saba bado ilikuwa hai na ilikuwa imeejificha nyuma ya mlima. Wnayama walijiuliza,  "Ni nani atakayeiita sayari jua irudi?"
P6	"Nitaiita sayari jua irudi." Alisema simba,  mfalme wa msitu huo. "Jua,  jua,  tafadhali usitutoroke. Rudi utuangazie." Simba alinguruma. Lakini,  sayari jua ilikataa kumsikiliza.
P7	Ndovu naye akajaribu kuiita sayari jua. Aliuinua mkonga wake na kupaaza sauti,  "Jua,  jua tafadhali rudi." Lakini,  sayari jua ilikataa kumsikiliza pia.
P8	Mrembo Tausi alicheza densi kidogo na kisha akajaribu kuiita sayari jua,  "Jua,  jua,  tafadhali rudi." Sayari jua ilikataa kujitokeza. Wanyama wote walijaribu kuiita sayari jua,  mmoja baada ya mwingine. Lakini sayari jua haikumsikiza yeyote. Jogoo,  hatimaye,  akajitokeza na kuiita sayari jua. Kila mmoja alimcheka. Simba,  kama kiongozi mzuri,  alisema,  "Tumpeni Jogoo nafasi ajaribu kuiita sayari jua."
P9	Jogoo alisimama mbele ya wanyama wote,  na taratibu akawika,  "Kookoorikoo! Kookoorikoo!" Mara Sayari Jua ikaanza kuchomoza kutoka nyuma ya mlima. Wanyama wote walishangaa.
P10	Jogoo akawika tena kwa nguvu zaidi,  "Kookoorikoo!" Sayari Jua ikachomoza hata zaidi. Jogoo akawika kwa mara ya tatu,  "Kookoorikoo!" Sayari Jua ikapanda juu zaidi na kung'aa. Kukawa na mwangaza kila mahali. Wanyama wote na binadamu wakafurahi kuuona mwangaza.
P11	Wanyama waliwaomba binadamu wasiiue Sayari Jua. Tangu siku hiyo,  jogoo huwika kila asubuhi. Nayo Sayari Jua isikiapo sauti ya jogoo,  huchomoza na kuangaza dunia yote.

images:

illustrations/pages/2316.png
illustrations/pages/2317.png
illustrations/pages/2318.png
illustrations/pages/2319.png
illustrations/pages/2320.png
illustrations/pages/2328.png
illustrations/pages/2321.png
illustrations/pages/2322.png
illustrations/pages/2323.png
illustrations/pages/2324.png
illustrations/pages/2325.png
illustrations/pages/2326.png

translations:

Afrikaans (Translation)	Die Sewende Son: ŉ Indiese Volksverhaal Uit Odisha	id=11149
English (Original)	The Seventh Sun: a Tribal Tale From Odisha, India	id=2327
French (Translation)	Le Septième Soleil: Une Fable Tribale D’Odisha, en Inde	id=12437
Kikamba (Translation)	Sua Ya Mwonza	id=2396
Maa (Translation)	Enkolóng E Naápishana	id=2424
Ng’aturkana (Translation)	Akolong Na a Ng’Ikanikarei	id=2996
Oluwanga (Translation)	Were Wa Musafu	id=2993
