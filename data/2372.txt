url:	http://africanstorybook.org/reader.php?id=2372&d=0&a=1
id:	2372
title:	Buna Obotuko Bwachete Ase Ekenyoro Ki’Opio
author:	Dennis Ogaro Ondieki
artist:	Wiehan de Jager
lang:	Ekegusii
level:	Longer paragraphs
lic:	Creative Commons: Attribution 3.0
thumb:	http://africanstorybook.org/illustrations/covers/2372.png
desc:	Opio comes from a family of hunters. On his first day of the hunting experience

page_text:

P1	Kare sana,  botuko mbwarengeoo ase ekenyoro kia Opio. Abanto nigo barenge korara kobarosire nagokora egasi ekero babogete.
P2	Rituko erimo Opio nigo arenge nomogoko omonene ekiagera nario ritang'ani riaye koinda ere bweka. Opio akarangeria chisese chiaye nakogenda koinda nachirochio. Ake igo chisese chiria chigachaka kominyokia engabi.
P3	Opio agachibwatia. Akaminyoka chinsa chinyinge. Kera engaki aigwete orosire,  nigo arenge gotimoka. Erio naende ominyoka. Chisese chiria chikamosireria. Amatuko amange agaeta,  agaika ekenyoro ase abanto baikaransete isiko yechinyomba chaibo. Akagenda ase enyomba eyemo nakoboria omonyene,  'Nigo narenge koinda engabi egekaegetambe mbaka narosire. Enagania gotimoka ake." Omonyene enyomba egateba,  "Ikaransa nse igaa. Naki nonywea amaru?" Opio nigo arang'ete sana igo akanywa make. Koruoo akagenda korara."
P4	Ekero abogete,  tanyareti korora. Agatema komiamia amaiso aye na koramokia mara amange korende wapi. Ake igo,  agachaka korora omonto oria omonyene enyomba. Akamotebia,  "Ekwang'a egonto ekebe sana. Tindi konyara korora buya."
P5	Omonyene oria agateba,  "Kende tikeiyo kebe naye. Bono iga mbotuko. Yaani tikwana komanya botuko? Ekero omobaso okoera,  obotuko nigo bogosoa. Nigo tobwate chinsa ikomi na ibere chio'mobaso na ikomi na ibere chio'botuko. Nigo togotimoka botuko negasi twakora mogaso. Ng'ai omenyete,  timobwati botuko kenyero kiaino?" Opio akababoria amaboria amange. Agachaka gwancha amairanerio abo mono sana. Agatiga korara naende. Ere nomonyene bagakwana mbaka mambia. Opio akagania koberaoo rituko rinde erinde anyare korora obotuko bonde.
P6	Akarara mogaso. Korende akaboka obotuko botaraika. Akaboria omonyene oria amoorokie buna aranyare kobogoria obotuko boria gochia ekenyoro kiaye. Ekiagera nigo aganetia abanto baye nabarabwo bamanye obotuko. "Genda ase omogambi oito,  nere oragotebie," omonyene oria akamotebia. Omogambi oria akamotebia atare mbaka ekenyoro kiabo obotuko boria bwarenge kobwatia. Tabaisa korigereria magega. Ekiagera aise korigereria magega,  nigo obotuko borasire. Aise korigereria bosio bwaye,  obotuko boria nigo bokomobwatia baka sobo.
P7	Opio agakora buna atebetigwe. Agachaka koirana ekenyoro kiaye emarogoba eria yarenge kobwatia. Akagania korigereria magega. Korende tarigerereti. Akanya gosuka ang'e n'ekenyoro kiaye. Ake ake agachaka korora ekenyoro kiaye nabasani baye.
P8	Opio akaigwa obororo. Agatebia abanyakenyoro tibabaisa kooboa. Akabatebia,  "Obotuko tibori bobe. Koru bono ntonyare gotwara obotuko nomogaso. Goika ing'irane naende inchie kwoyia obotuko naende."
P9	Opio akairaneria,  "Abasani bane,  egesunte eke nigo gekorokwa obotuko. Ekero omobaso ogochicha nigo togokora egasi nekero obotuko bogochicha,  nigo torabe togotimoka na korara."
P10	Naigo nabo obotuko bwaigete ase ekenyoro ki'Opiyo.

images:

illustrations/pages/1130.png
illustrations/pages/1131.png
illustrations/pages/1132.png
illustrations/pages/1133.png
illustrations/pages/1134.png
illustrations/pages/1135.png
illustrations/pages/1136.png
illustrations/pages/1130.png
illustrations/pages/1137.png
illustrations/pages/1138.png
illustrations/pages/1139.png

translations:

Afrikaans (Translation)	Hoe Die Nag Aan Opio Se Dorp Gekom Het	id=11503
English (Original)	How Night Came to Opio’S Village	id=2102
French (Translation)	Comment La Nuit Vint Au Village D’Opioc	id=10841
Kikamba (Translation)	Ũndũ Kĩvindu Kyokie Ndũanĩ Ya Opio	id=2373
Kiswahili (Translation)	Jinsi Usiku Ulivyoingia Kijiji Cha Opio	id=8690
Kiswahili (Translation)	Usiku Unaingia Kijijini	id=16587
Luganda (Translation)	Engeri Ekiro Gye Kyajja Ku Kyalo Kya Kajoba	id=2375
Lugbarati (Translation)	Ini Eca Opio Vile Angua Ngoni Ngonia	id=2388
Lumasaaba (Translation)	Isaambo Isi Shishiilima Sheetsila Mu Shaalo Sha Opio	id=3112
Lunyole (Translation)	Engeri Eyi Owiire Wajamo Mu Hitahere Hya Watindi	id=2389
Lunyole (Translation)	Esambo Eyi Wire Wajaambo Muhitehere Hy’Opio	id=8692
Maa (Translation)	Eneikunúnye Enkéwarie Emurúa E Opio	id=2777
Ng’aturkana (Translation)	Kona Abunio Aribu Nadakar a Opio	id=2390
Oluwanga (Translation)	Shinga Eshiro Shietsa Mulukoba Lwa Opio	id=2391
