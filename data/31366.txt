url:	https://africanstorybook.org/reader.php?id=31366&d=0&a=1
id:	31366
title:	Amapfa n'Umugezi w'Imigisha
author:	Jean Paul Harelimana
artist:	Awwalu  Sakiwa
lang:	Kinyarwanda
level:	Longer paragraphs
lic:	Creative Commons: Attribution 4.0
thumb:	http://africanstorybook.org/illustrations/covers/31366.png
desc:	Impeshyi yaje kumara igihe kirekire iza guhinduka amapfa akomeye. Inyamaswa zose zagize ubworoherane mu gukemura ikibazo zari zifite.

page_text:

P1	Mu mwaka umwe, impeshyi yamaze igihe kirekire, amapfa aratera. Ikibigaragaza nuko imigezi yose yakamye hasigara mugezi w' Imigisha.@@Inyamaswa zose zagize inyota maze zitumizaho inama.
P2	Ingamiya niyo yafashe iyambere mu kuvuga iti, "Nkuko mubizi, dufite inyota kandi imigezi yose yarakamye, uretse Umugezi w'Imigisha, ariko uri kure cyane. None dukore iki?"
P3	Ifarashi itanga igitekerezo iti, "Bamwe muri twe bashobora kujya ku ugezi w'Imigisha. Dushobora kunywa tukazanira abandi amazi yo kunywa."@@Inka irasubiza iti, "Ni kure cyane. Igihe twazagarukira, abo twasize twazasanga barapfuye."
P4	Intama iravuga iti, "Maaa! Maaa! Nzajya ku Mugezi w' Imigisha nywe amazi."@@Iheneyitera hejuru iravuga iti, "Meee! Meee! Nzajya ku Mugezi w' Imigisha nywe amazi."@@Inkoko iravuga iti, "Ko, ko, ko, ko! Nanjye nzajya ku Mugezi w' Imigisha."
P5	Kujyayo ntibyari byoroshye. Inkware niyo yari iri ku murongo i nyuma iravuga iti, "Nshuti zange, sinshobora kujya ku Mugezi w' Imigisha."@@Inkoko imira inkware.
P6	Bakomeza urugendo, Inkoko iravuga iti, "Ndabasabye, ndananiwe, singishaka kujya ku Mugezi w' Imigisha."@@Intama imira inkoko.
P7	Urugendo rugikomeza, Intama nayo irananirwa.@@Intama iravuga iti, "Ndananiwe. Singishaka na gato kujya ku Mugezi w'Imigisha."@@Ihene imira Intama.
P8	Mukanya gato, ihene iba inaniwe gukomeza yerekeza ku mugezi. Ifarashi irahindukira imira Ihene.@@Igihe Ifarashi nayo yarinaniwe kujya ku mugezi, Inka yarayimize.
P9	Igihe Inka nayo yarinaniwe gukomeza, Ingamiya yarahindukiye irayimira.
P10	Ibonye isigaye yonyine mu nyamaswa zose, ingamiya yakoze uko ishoboye ngo igere ku Mugezi w'Imigisha.@@Ingamiya yaje kuhagera ariko inaniwe cyane.
P11	Imaze kuhagera, Ingamiya yaryamye hasi maze iruka Inka.@@Inka yarutse Ifarashi. Ifarashi yarutse Ihene.@@Ihene yarutse Intama. Intama yarutse Inkoko n'Inkoko nayo iruka Inkware.
P12	Nguko uko inyamaswa zose zabashije kunywa amazi yo ku Mugezi w'Imigisha.

images:

illustrations/pages/26514.png
illustrations/pages/26503.png
illustrations/pages/26504.png
illustrations/pages/26505.png
illustrations/pages/26506.png
illustrations/pages/26507.png
illustrations/pages/26508.png
illustrations/pages/26509.png
illustrations/pages/26510.png
illustrations/pages/26511.png
illustrations/pages/26512.png
illustrations/pages/26513.png
illustrations/pages/26514.png

translations:

English (Translation)	Drought and the River of Blessings	id=22565
French (Translation)	La grande sècheresse et Beelel Barka	id=22566
Fulfulde (Original)	Seeɗuwa e Beelel Barka	id=22538
Kanuri (Translation)	Fǝram-a Kǝmaduwu bargaabe-a	id=24723
Kiswahili (Translation)	Kiangazi na Mto wenye Baraka	id=22567
Lusoga (Translation)	Ekyeya  n'omwiga  ogw'emikisa	id=30427
Tiv (Translation)	Ichegh man Ifi U Iveren	id=23872
