url:	http://africanstorybook.org/reader.php?id=14961&d=0&a=1
id:	14961
title:	Megagaru Ya Ga Abele
author:	Lorato Trok
artist:	Alex Zablon
lang:	Setswana
level:	First paragraphs
lic:	Creative Commons: Attribution 4.0
thumb:	http://africanstorybook.org/illustrations/covers/14961.png
desc:	Megagaru ya ga Abele e mo bolaisa tlala.

page_text:

P1	Bogologolo tala kwa motseng wa Maropeng,  go ne go na le monna a bidiwa Abele. O ne a rata go ja nama thata.
P2	Ka letsatsi lengwe,  kgosi ya motse wa Maropeng e ne ya laletsa baagi botlhe moletlo wa lenyalo la morwa wa gagwe.
P3	Abele o ne a utlwa gore go nale moletlo o mongwe kwa motseng wa Makau. "Eish! Meletlo e mebedi ka letsatsi le lengwe!" Abele a nagana.
P4	"Ke tshwanetse go ya kwa go yona ka bobedi",  ga rialo Abele. "Ke tla ya pele kwa Makau,  ke boe ke boele mo Maropeng."
P5	Abele o ile a tsoga phakela mme a ya kwa motseng wa Makau. O ile a lemoga gore moletlo ga o ise o tshimolole. "Ke tla boelamorago kwa Maropeng mme ke tla boela mo Makau motshegare," Abele a nagana.
P6	Abela o ne a boela Maropeng a gopotse gore o tla fitlhela nama e butswile. Ka nako e o ne a tshwerwe ke tlala thata. Fa a goroga,  batho ba ne ba setse ba sa apaya nama.
P7	"Ke tlogetse baapei kwa Makau ba apaya," a nagana. "Ke nagana gore ba feditse jaanong." Abele a swetsa go boela kwa Makau.
P8	Fa Abele a goroga kwa Makau,  batho ba ne ba setse ba feditse go ja. Batla-moletlong ba ne ba fa monyadi le monyadiwa dimpho. Abele o ne a le pelo e e maswe. O ne a sena mpho go fa banyadi. O ne a batla fela go ja.
P9	Abele o ne a swabisitswe ke go fitlhela dijo di fedile. O ne a nagana go boela morago kwa motseng wa Maropeng. Ka gonne o ne a tshwerwe ke tlala ebile a lapile,  o ne a sa kgone go tsamaya ka bonako.
P10	Fa a goroga kwa motseng wa Maropeng,  batho ba ne ba bina ebile ba ja tlhako. Ba ne ba setse ba feditse go ja dijo tsotlhe.
P11	Fa a utlwa gore dijo di fedile,  Abele o ne a idibala. O paletswe ke go bona nama kwa meletlong eo e mebedi. Fa a idibologa,  a fiwa motogo mo bikitshaneng!
P12	Ka bonya,  o ne a ya gae a tshwerwe ke tlala mme a utlwile botlhoko.

images:

illustrations/pages/9128.png
illustrations/pages/9128.png
illustrations/pages/9129.png
illustrations/pages/9130.png
illustrations/pages/9131.png
illustrations/pages/9132.png
illustrations/pages/9134.png
illustrations/pages/9135.png
illustrations/pages/9136.png
illustrations/pages/9137.png
illustrations/pages/9138.png
illustrations/pages/9139.png
illustrations/pages/9140.png

translations:

Akuapem Twi (Translation)	Kiundu Difudepɛfo No	id=18459
Amharic (Translation)	ገብጋባው ክንዴ	id=12003
Asante Twi (Translation)	Adifudepɛfoɔ Kiundu	id=18279
Dagaare (Translation)	Kiundu, Bundi-Gbogbo Soba	id=17771
Dagbani/Dagbanli (Translation)	Kiundu Biɛmlana	id=18150
Dangme (Translation)	Kiundu Komdodomitsɛ	id=18340
Dhopadhola (Translation)	Otoyo Jaworo	id=15757
English (Original)	Greedy Kiundu	id=9133
English (Adaptation)	Greedy  Mairu	id=10264
Ewe (Translation)	Kiundu Ɖokuitɔdila	id=18180
Fante (Translation)	Kiundu Onyibernyi	id=18489
Ga (Translation)	Saki Hiɛjoolɔ	id=18291
Gonja (Translation)	Kiundu Kajɛ Wura	id=18212
Kasem (Translation)	Kiundu Na Ye Wochanyeno	id=18225
Lunyole (Translation)	Hiyubi  Ow'ogulyerye	id=11614
Mampruli (Translation)	Kiundu Beemdaana	id=19320
Ng’aturkana (Translation)	Kiundu Lokarorokanan	id=9771
Nzema (Translation)	Kiundu, Aleɛ Kpole Ne	id=18424
Portuguese (Translation)	Kiundu Guloso	id=16439
Sesotho (Lesotho) (Translation)	Ntate Meharo O Meharo	id=10626
