url:	https://africanstorybook.org/reader.php?id=34950&d=0&a=1
id:	34950
title:	Abel ndi chidole cha mchemwali wake
author:	Ausward  Siwinda and Peter  Msaka
artist:	Jesse Breytenbach
lang:	Chichewa
level:	Longer paragraphs
lic:	Creative Commons: Attribution 4.0
thumb:	http://africanstorybook.org/illustrations/covers/34950.png
desc:	Kankhani kosangalatsa kokhudza mnyamata ndi mchemwali wake

page_text:

P1	Kunali mnyamata wina, dzina lake Abel. Anadzipangira ngolo yoti aziseweretsa.@@Abel analibe woyendetsa ngolo yakeyo. Anamuuza mchemwali wake Meri, "Ndikufuna oyendetsa ngolo yanga. Chonde ndipatse chidole chako. Chitha kukhala m'ngolomu."
P2	Koma Meri anati, "Ayi, ndikufuna chidole changa." Meri atakaniza chidolecho, Abel anakwiya kwambiri. @@Anagwira chidolecho ndi kuyamba kuchikoka.@Meri anakoka dzanja lina la chidolecho. Abel anakoka ndipo Meri anakokanso. Kenako dzanja la chidolecho linazukamo.
P3	Meri analira ndi kuthamangira kwa amayi ake. Meri anati, "Onani amayi. Abel anakoka dzanja la chidole ndipo lazuka. Amafuna chidole changa kuti chikhale mngolo yake koma ndimafuna ndizisewera nacho."@@Mayi ake anayankha, "Abel sanachite zabwino."
P4	Amayi anaganizira za njira yomuphunzitsira Abel kuti asamagwire zidole za mchemwali wake. Anapeza ganizo labwino.@@Anapita kwa mzawo amene anali dokotala. Atafika anafunsa, "Ndikufuna mundithandize." Adokotala aja anayankha, "Ndikuthandize bwanji mzanga?"
P5	Amayi aja anati, "Mwana wanga Abel akuonetsa khalidwe loipa masiku ano. Wazula dzanja la chidole cha mchemwali wake. Sakuyenera kuchita zimenezi.@@Mawa ndimutuma kuti abweretse chidolecho kwa inu kuti mudzaikireko dzanja lina."
P6	"Mumuuze Abel kuti akulipireni pa ntchito imeneyi. Alibe ndalama, ndiye mudzamuuze kuti atsuke galimoto yanu yaikulu imene imakhala ndi fumbi nthawi zonse ija," anatero mayiwo.@@Mzawoyo anaseka ndikunena kuti, "Ee-ee! Zimenezi zidzakhala zabwino."
P7	Amayi aja anabwerera kunyumba. Anamufunsa Abel, "Kodi ukadwala kapena kuvulala, umapita kuti?" Abel anayankha, "Ndikadwala kapena kuvulala ndimapita kwa adokotala."@@Amayi a Abel anati, "Wavulaza chidole, tsopano uyenera kuchitengera kwa adokotala."
P8	Kotero, Abel anachitengera chidole chija kwa adokotola. "Chidole ichi chavulala kwambiri. Amayi anga andiuza kuti ndichibweretse kwa inu. Adokotala, mungachiikire dzanja lina?"@@Adokotala anavomera. Ndipo anakwanitsa kuchipangira dzanja lina.
P9	Adokotala anamuuza Abel, "Chidole chili ndi dzanja lina tsopano. Uyenera kundilipira. Uli ndi ndalama zingati?"@@Abel anayankha, "Chonde adokotala, ndilibe ndalama. Sindingathe kukulipirani pa ntchito mwagwirayi."
P10	Adokotala anati, "Chabwino, ulibe ndalama eti? Galimoto yanga yaikulu ija ndiyakuda kwambiri. Uitsuke galimotoyi ndipo ndi mmene undilipilire."@@Abel anatenga ndowa ya madzi ndi nsalu yoyera. Zinamutengera nthawi yaitali kuti amalize kutsuka galimotoyo.
P11	Kenako Abel anakachibweza chidole chija kwa Meri. Meri anakondwa kwambiri ndipo anamuuza Abel kuti, "Ndiwe mchimwene wabwino. Zikomo kwambiri pokonza chidole changa."@@"Mchemwali wanga, ndikukupepesa chifukwa ndinakwiya ndi kukukhumudwitsa," Abel anapepesa motero.
P12	Kuchokera tsiku limenero, Abel sanatengenso zinthu za mchemwali wakeyo. Ndipo anayesetsa kupewa kumukwiira mchemwali wakeyo.@@Abel anakumbukira nthawi yayitali yomwe anatenga kuti amalize kutsuka chigalimoto cha adokotala chija. Ndipo anaganiza kuti zinalibe phindu kukwiya ndi kuphwanya zinthu.

images:

illustrations/pages/25399.png
illustrations/pages/25393.png
illustrations/pages/25394.png
illustrations/pages/25395.png
illustrations/pages/25396.png
illustrations/pages/25398.png
illustrations/pages/25397.png
illustrations/pages/25399.png
illustrations/pages/25400.png
illustrations/pages/25401.png
illustrations/pages/25402.png
illustrations/pages/25403.png
illustrations/pages/25404.png

translations:

Afaan Oromo (Translation)	Abeeliif Ashaangulliitii Obboleettii isaa	id=35504
Afrikaans (Translation)	Abel en sy sussie se pop	id=37755
Amharic (Translation)	አቤልና የእህቱ አሻንጉሊት	id=21583
Amharic (Translation)	አቤልና የእህቱ አሻንጉሊት	id=21585
Chinkhonde (Translation)	Abelo ni cidoli ca mulumbu wake	id=34984
Chitonga (Malawi) (Translation)	Abelu ndi chidoli chamuzichi waki	id=35009
Citumbuka (Translation)	Abel na mwanchi wamdumbu wakhe	id=35036
Ciyawo (Malawi) (Translation)	Abelo ni cidole ca alumbu ŵawo	id=35060
Ellomwe (Malawi) (Translation)	Abel na echidolle ya murokoriye	id=35094
English (Original)	Abel and his sister's doll	id=21513
English (Adaptation)	Abel and his sister's doll (Colour-in)	id=21518
French (Translation)	Abel et la poupée de sa sœur	id=33148
isiXhosa (Translation)	U-Abheli nonodoli kadade wabo	id=37838
isiZulu (Translation)	U-Abel nonodoli kadadewabo	id=37717
Kanuri (Translation)	Ngwalimi-a Fero Karamabe Yanzǝganabe-a	id=32287
Khoekhoegowab (Translation)	Abeli tsî ǃgâsas di popis tsîra xa	id=24666
Kinyarwanda (Translation)	igikinisho cya mushiki wa Abeli	id=23375
Kiswahili (Translation)	Abeli na mwanasesere wa dadake	id=34487
Luganda (Translation)	Abelli ne dolle ya mwanyinaze	id=23013
Lugwere (Translation)	abel ne ekidole ekya mwonyoko weh	id=23826
Lusoga (Translation)	Aberi ni dole wa mwaninha	id=24879
Lusoga (Translation)	Abeli ni doli wa'mwanhinha	id=31009
Oshikwanyama (Translation)	Abel nokapopifa kamumwaina	id=24148
Oshindonga (Translation)	Abel nokapopitha koka mwaina kadhona ke	id=23906
Otjiherero (Translation)	Abel no mbopi jomute kue	id=24176
Rukwangali (Translation)	Abel nosipopisa sampanzendi	id=31496
Runyankore (Translation)	Abeeri Na Dolle Ya  Mwine Nyina	id=24026
Sepedi (Translation)	Abele le mpopi wa sesi wa gagwe	id=33457
Sesotho (Lesotho) (Translation)	Abele le popi ea ausi oa hae	id=36336
Sesotho (South Africa) (Translation)	Abele le popo ya ausi wa hae Palesa	id=33369
Siswati (Translation)	Abel namdoli wadzadzewabo	id=33394
Tshivenḓa (Translation)	Avhele  na mpopi wa khaladzi awe	id=34293
Xitsonga (Translation)	Hlanganani na n'wampopi	id=34160
