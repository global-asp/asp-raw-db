url:	https://africanstorybook.org/reader.php?id=33240&d=0&a=1
id:	33240
title:	Musamariya a Ikharari
author:	Little Zebra Books
artist:	Tamsin  Hinrichsen
lang:	Elomwe
level:	Longer paragraphs
lic:	Creative Commons: Attribution 4.0
thumb:	http://africanstorybook.org/illustrations/covers/33240.png
desc:	A parábola do bom samaritano

page_text:

P1	Luuka 10:25-37@@Muhusiha a malamulo aamukoha Yeesu: "Kinakhwela okumi owo woohimala Muluku onavaheiye. Keere esheeni?"@@Yeesu aamwaakhula: "Malamulo a Muluku aniihayi?"
P2	Muhusiha yoole aahi: "Omukhweleke Muluku ni murima woothene. Onamukhwela mukhwaa ntoko yoowe mwaneene."
P3	Yeesu aaheemererya.@@Muhusiha aamukoha Yeesu: "Mukhwaaka taani?" Tiwi vaiye iseera aphaama.@@Yeesu aamuhusiha mwaha ola:
P4	Mulopwana mmoha aakhuma oYerusalemu ayaaka oYeeriko. Ahaaphwanya anawiiye mphironi emphara mulopwana yoole. Emmana, emwaakha ichu sawe soothene, emphoreiha. Uuwela mukhice wa mphiro aakhala ntoko ookhweene. Anawiiye yaale, echawa.
P5	Aavira vaavale mulipa a mukucho. Amoona yoole nto heemenleru.
P6	Aavira muLeevi ola tho heemenle.
P7	Aavira tho mulopwana a oSamariya. Musamariya yoole haavekela. Amphwanya mulopwana yoole aphoren'yesha.
P8	Amoriwano ikharari eemela. Akumiha murece mmurupani mwawe. Arapiha makhwaca awe. Amuteesherya vapuuruni vawe. Musamariya yoole aaphiyano onipuroni na aleco. Aveka omuhayiha weiwe.
P9	Amuliva mwaneene a empa yeele. Musamariya aahi: "Muneeraanyu mumvahe voopwaha ikhorowa iha, kaakookaka, kinamoolivaani."
P10	Yeesu aamukoha: "Taani mwa yaale araru aari mukhwaawe oophoreihiwa ole?"@@Muhusiha aahaakhula: "Yoole aamoriwe ikhakari eemela arapiha makhwaca awe. Yoole aakokhonre amuhela murece."@@Yeesu aahi: "Weyo ohaakhula phaama. Hawe waweerele hiihaa achu akina. Weereno ntoko muSamariya."

images:

illustrations/pages/27518.png
illustrations/pages/27459.png
illustrations/pages/27458.png
illustrations/pages/27518.png
illustrations/pages/27462.png
illustrations/pages/27463.png
illustrations/pages/27464.png
illustrations/pages/27465.png
illustrations/pages/27466.png
illustrations/pages/27467.png
illustrations/pages/27468.png

translations:

Cinyungwe (Translation)	Mwandzangu Mbani?	id=33239
Emakhuwa (Translation)	Musamariya Ooreera Murima	id=33241
English (Original)	Who Is My Neighbour?	id=16284
Imeetto (Translation)	Nkhunanaka Tipani?	id=33242
Lulamoogi (Translation)	Omulirwana ghange niiye ani?	id=31933
Olunyaneka (Translation)	Ou Twelikalela Nae Popepi Olye?	id=31870
Portuguese (Translation)	Quem É o Meu Próximo?	id=33238
