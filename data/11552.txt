url:	http://africanstorybook.org/reader.php?id=11552&d=0&a=1
id:	11552
title:	Ce-Beeriizo Ga Sootiya Gumo
author:	Plan Niger - Projet NECS - Usaid and Avec la contribution du comité asl du projet necs
artist:	Wiehan de Jager
lang:	Zarma
level:	Longer paragraphs
lic:	Creative Commons: Attribution 3.0
thumb:	http://africanstorybook.org/illustrations/covers/11552.png
desc:	Waato

page_text:

P1	Boro kulu ga bay kaŋ niine kuku no ce-beeri se.
P2	Amma,  waato ce-beeri niine pato no a se kaŋ ga warga. A go day taamu calle kaŋ go ga dake a monduma boŋ.
P3	Han fo,  ce-beeriize fo kaŋ ga sootiya gumo hay. Alman fo kulu a gonda hari kaŋ a ga ba nga ma a hã.
P4	Hari fo go no kaŋ a ga ba nga ma bay ganji-yo ga. A ne a se: "Ifo se ni jinda ga ku?"
P5	Hari fo go no kaŋ a ga ba nga ma bay biɲɲa ga. A ne a se: "Ifo se ni hinja te lolo haali?"
P6	Hari fo go no kaŋ a ga ba nga ma bay baŋa ga. A ne a se: "ifo se moyey ga ciray?"
P7	Hari fo go no kaŋ a ga ba nga ma bay kaaray ga. A ne a se: "Ifo no kaaray ga hawru nda?"
P8	Ɲaŋo ne a se: "Ni ma si ye ga hããyaŋey din dumi te." A na monduma daŋ care ra,  a na nga banda bare.
P9	Amma gaaru kaŋ ga caram gumo ne: "Iri ma koy isa me. Da ni koy no-din kulu ni ga di hari kaŋ kaaray ga hawru nda."
P10	Ce-beeriizo na gaaru gana kala isaa me.
P11	I na saajo taaru ga ka ga kay isa jabo ga. I go ga haro guna. Man ga no kaara gana?
P12	Tondi fo kaŋ go haro me ne: "Araŋ go baani." Ce-beeriizo tu a se: "Baani samay,  hambagar ni ga hin ga ci ay se hari kaŋ kaaray ga hawru nda?"
P13	Tondo ne a se: "Gungum,  ay ma a ci ni se." "Ce-beeriizo gungum kala ganda,  kala nangu kaŋ."
P14	"Cip!" kaara na a di niina ga. Gaaru ne a se: "Kaaray,  ifo no ni ga hawru nda?"
P15	Ce-beeriize goro nga cey boŋ,  a candi,  a candi,  a candi; amma kaara mana a taŋ.
P16	Ce-beeriizo niina ku,  ga ku,  ga ku kala nangu kaŋ "Buf",  a koy ga kaŋ banda-daaro boŋ.
P17	Kaaray bina sara kaŋ se a hawra koma a se,  a ye haro ra.
P18	Ce-beeriizo na nga niina guna. A si hin ga di niina me.
P19	Niina ku kala a ga hin ga tuuriize kaŋ go tuuri kambe kuku ga kosu.
P20	A ga hin mo ga a daŋ ga hari ku ga say nga boŋ ga,  dungay waate.
P21	Za han din no ce-beeri gonda niine kuuku,  a ga a nafa gumo.

images:

illustrations/pages/1110.png
illustrations/pages/1111.png
illustrations/pages/1112.png
illustrations/pages/1110.png
illustrations/pages/1113.png
illustrations/pages/1114.png
illustrations/pages/1115.png
illustrations/pages/1116.png
illustrations/pages/1117.png
illustrations/pages/1118.png
illustrations/pages/1119.png
illustrations/pages/1120.png
illustrations/pages/1121.png
illustrations/pages/1122.png
illustrations/pages/1123.png
illustrations/pages/1124.png
illustrations/pages/1125.png
illustrations/pages/1126.png
illustrations/pages/1882.png
illustrations/pages/1127.png
illustrations/pages/1128.png
illustrations/pages/1129.png

translations:

