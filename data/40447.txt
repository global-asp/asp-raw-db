url:	https://africanstorybook.org/reader.php?id=40447&d=0&a=1
id:	40447
title:	Kuën Guɛ̈k kɛ Nyami̱rä
author:	Bol Buony Nyuot
artist:	Arthur  Makali
lang:	Thok Nath (Nuer)
level:	Longer paragraphs
lic:	Creative Commons: Attribution 4.0
thumb:	http://africanstorybook.org/illustrations/covers/40447.png
desc:	Ca̱a̱p Guɛ̈k tëë pɛɛlɛ ni Nyaaw. 

Cäät ɛmɛ gɔ̱a̱rkɛ jɛ kɛ luäk mi bëë kä Bua̱n Gɔ̱rä Thuɔk Nath

page_text:

P1	Kɛ run tëë wal, cu Guɛk kɛnɛ Nyaaw Nyami̱rä rɛk kɛ kuën. @@Nyal nhɔkɛ ni Guɛk duŋdɛ ɣöö gua̱n nyaal nhɔkɛ ni Nyaaw.
P2	Mëë ci gua̱n nyaal ɛ ŋa̱c i̱ nhɔk nyadɛ ni Guɛk, cuɛ ca̱p la̱t. @@Cuɛ nyadɛ jiök i̱, "Ŋuɛ̈tni da̱ŋ rɛw ti̱ti̱ bi kɛnɛ ŋɔc kä ramɔ bi raan lenyɔ bɛ ji̱ kuɛn."
P3	Cu Mi̱eer ɛ la̱r Guɛk kɛnɛ Nyaaw bä i̱ bi kɛn kööŋ kɛ wuɔ̱ɔ̱r. Ramɔ bi raan lenyɔ, ɛ jɛn bi nyadɛ kuɛn ɔ. @@Cu Guɛk ɛ thiec mi derɛ nhɔk i̱ bi kööŋ ni kɛn kɛ kët kɛnɛ Nyaaw duŋdɛ ɣöö cu Mi̱eer ɛ lo̱k.
P4	Cu Nyaaw läär ɛmɔ wä la̱r mäthnikɛ. Cu lɔcdiɛn tɛɛth ɛlɔ̱ŋ kɛ ɣöö ŋäc kɛnɛ i̱ Guɛk la yuurɛ ni rɔ. @@Cu kɛn cäŋ ko̱o̱ŋkä lip baaŋ ɛ /ken kɛn rɔ rialikä.
P5	Cu Guɛk duɔl kɛnɛ määthnikɛ. @@Cuɛ kɛ jiök i̱, "Mi̱eer cɛ ɣä lo̱k. Ɛ jɛn i̱ bi nɛy ŋɔc ni jɛ kɔnɛ Nyaaw. Ramɛ bi raan lenyɔ bɛ nyaadɛ kuɛn."
P6	Cu määthdɛ kɛl ɛ loc kɛ pɛ̈th wee i̱, "Ɛŋu ciɛ lär Mi̱eerɔ derɛ jak ni ji̱ kä ket kɛnɛ Nyaaw. Biɛ läny kɛ ɣöö Nyaaw dualɛ kɛ pi̱." @@Cu Guɛk ɛ loc i̱, "Cä la̱rɛ i̱ dee kööŋ ni nɛy kɛ kët kä cɛ lo̱k. Cɛ ti diaal lo̱k." @@Cu kɛn guic ɛ la ti cɛ wi̱cdiɛn yi̱c.
P7	Cu määthdɛ mi dɔ̱ŋ wee i̱, "Nɔmɔ ɛ mi thia̱k thia̱k. Mi wä kɔn rɔ̱ mat kɛɛl bi nyaamɔ kuɛn ɛ ji̱n ɛ cäŋ ni mɔ Nyaaw bum ni jɛn ɔ, di̱i̱t ni jɛn kä puɔl ni jɛn kä ji̱ mɔ. Canɛ ca̱r kɛ ca̱a̱p tin deri jɛ läny kɛ kɛ."
P8	Cu Guɛk mi dɔ̱ŋ wee i̱, "Nɔmɔ ɛ ca̱r mi gɔaa. Kɛ ɣöö cäät kɔn bi ram kɛl wuɔ̱ɔ̱r tok kɛnɛ Nyaaw. /Cɛ bi ŋic."@@"Bi Guëëk tin kɔ̱ŋ rɔ̱ tɔ̱w rɛy juaacni ɛ thieek kɛ gëk duɔ̱p. Bi Cɔwnyaal wä cuɔ̱ŋ jɔkcieŋ Mi̱i̱rkä." @@"Bi määthdan ni Kun lät ɛ la ram min bi ta̱a̱ in ko̱o̱ŋ kɛ naath guic."
P9	Mëë ci Kun tapaar koth, cu Guɛk in nhiam wuɔ̱ɔ̱r tok kɛnɛ Nyaaw. @@Kɛ gua̱a̱th mi tɔt, cuɛ wak i̱, "Tɔrɔt! Tɔrɔt! Tɔrɔt!" @@Cu Guɛk mi dɔ̱ŋ rɔ̱ yuɔr nhiam Nyaawä kä cuɛ wak i̱, "Tɔrɔt! Tɔrɔt! Tɔrɔt!" @@Cu Guɛk mi dɔ̱ŋ rɔ̱ nyɔk kɛ yuɔr nhiam Nyaawä, cuɛ wak i̱, "Tɔrɔt! Tɔrɔt! Tɔrɔt!" @@Cu Nyaaw wi̱cdɛ nyuɔɔn kä cuɛ cuuc.
P10	Kɛ jɔak cu Guɛk in kuen rɔ̱ yuɔr rɛy kal gua̱nthudɛ kɛ pɛ̈th kä cuɛ wak i̱, "Tɔrɔt! Tɔrɔt! Tɔrɔt!"
P11	Cu Kun wee i̱, "Ci Guɛk Nyaaw läny." @@Cu Nyaaw ɛ ŋak, "Ɣän /ci ɣän ɛ ŋɔc kɔnɛ Guɛk kɛl. Ci kɛn ɣä wen. Ci kɛn ɣä wen."
P12	Kun /kenɛ min ŋak Nyaawɛ liŋ. Ɛ tuokɛ niɛ cäŋ ɛmɔ cu Kun kɛnɛ Nyaaw cieŋ ɛla ji̱ tɛ̈r. @@Cu Mi̱eer kɛnɛ Guɛk ɛ mäth ti nhɔakɛ rɔ̱. @@Cu kɛn a ji̱ cieŋ kä cukɛ cieŋ kɛ tɛ̈th lɔaac.

images:

illustrations/pages/8667001748.png
illustrations/pages/8667001737.png
illustrations/pages/8667001738.png
illustrations/pages/8667001739.png
illustrations/pages/8667001740.png
illustrations/pages/8667001741.png
illustrations/pages/8667001742.png
illustrations/pages/8667001743.png
illustrations/pages/8667001744.png
illustrations/pages/8667001745.png
illustrations/pages/8667001746.png
illustrations/pages/8667001747.png
illustrations/pages/8667001748.png

translations:

