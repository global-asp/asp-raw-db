url:	http://africanstorybook.org/reader.php?id=21731&d=0&a=1
id:	21731
title:	Intfombatana letsandza kukhuluma
author:	Fakazile Armooh
artist:	Jesse Breytenbach
lang:	Siswati
level:	First paragraphs
lic:	Creative Commons: Attribution 4.0
thumb:	http://africanstorybook.org/illustrations/covers/21731.png
desc:	Khabo abeyintfombatane letsandza bantfu naletsandza tintfo kantsi futsi bekakutsandza nekukhuluma. Lokukwamfaka enkingeni

page_text:

P1	Kadzeni kwakukhona intfombatana leyayihlala eMkhwakhweni, ligama layo kwakunguKhabo. 

Khabo abekutsandza kukhuluma. Make wakhe wamcwayisa ngekukhuluma kwakhe kakhulu, kodvwa Khabo akalalelanga.
P2	Kwatsi ngalelinye lilanga, anti waKhabo wagula kakhulu. Bekahlala ngesheya kwesigodzi dvute nalapho bekuhlala khona boKhabo.
P3	Make wakhe wamtfuma kutsi ahambisele anti wakhe kudla, njengobe bekagula. Ngalobo lobusuku make waKhabo walala adziniwe.
P4	Watsi asendleleni wahlangana naZeni, imphisi legucuka ibe muntfu.
P5	Zeni wabuta Khabo kutsi utfweleni. "Ngitfwele inyama, emacandza nelubisi," kuphendvula Khabo. 

Kantsi make wakhe abemcwayisile kutsi angasho kutsi utfweleni.
P6	Nako ke Khabo sekakhuluma tonkhe tindzaba kuZeni, atsi anti wakhe uyagula kungako amhambisela kudla. 

Zeni wacala kugwinya ematse nakeva indzaba yenyama leyayiphetfwe nguKhabo.
P7	Ngekushesha wagijima wayofika kucala ekhaya lapho kuhlala anti waKhabo.
P8	Utse nakefika, wagwinya anti waKhabo wabese sewutimbhonya ngengubo yakhe.
P9	Kungasikudzala, wefika Khabo, bekutfule kakhulu lapha emtini wa-anti wakhe. 

Wangena ngekhatsi wacala kumemeta, "Anti! Anti! Ngabe ungakuphi?"
P10	Khabo akamange eve kusabela kwa-anti wakhe, wacala kukhatsateka, wangena emakamelweni lapho kwakulala  khona anti. 

Wamangala nakabona kukhona lotimbhonye ngengubo lenkhulu.
P11	"Hawu! Anti, kwentiwa yini kutsi tindlebe takho tibe tinkhulu lamuhla?" kubuta Khabo. 

Zeni waphendvula ngaphasi kwengubo lenkhulu, "Kute ngikwati kukuva kahle."
P12	Khabo waphindza wambuta, "Bukela nemehlo akho makhulu lamuhla, kwentiwayini?" 

Waphendvula Zeni, "Kute ngikwati kubona kahle."
P13	Khabo wambuta kwekugcina, "Ha nemlomo wakho mkhulu lamuhla, kungani vele ubemkhulu?" 

Zeni wavuka ngekuphangisa embhedeni wagwinya Khabo.
P14	Ngobe Khabo bekakhuluma kakhulu, bekaloku akhuluma nangalesikhatsi asekhatsi esiswini saZeni. Bekaloku abuta imibuto leminyenti.
P15	Kwatsi ekugcineni, Zeni sekadziniwe kulalela imibuto leminyenti yaKhabo wabese uncuma kumkhafulela ngephandle.
P16	Bantfu besigodzi beta balamulela Khabo na anti wakhe basindza kanjalo. 

Kusukela ngalelolanga, Khabo wakuyekela kukhuluma kakhulu nekukhuluma nebantfu langabati.

images:

illustrations/pages/9449.png
illustrations/pages/9393.png
illustrations/pages/9392.png
illustrations/pages/9394.png
illustrations/pages/9395.png
illustrations/pages/9448.png
illustrations/pages/9449.png
illustrations/pages/9450.png
illustrations/pages/9445.png
illustrations/pages/9447.png
illustrations/pages/9446.png
illustrations/pages/9451.png
illustrations/pages/9452.png
illustrations/pages/9453.png
illustrations/pages/9522.png
illustrations/pages/9523.png
illustrations/pages/9455.png

translations:

Afrikaans (Translation)	Kalabushe Die Spraaksame Meisie	id=11393
Afrikaans (Translation)	Kalabushe die Babbelkous	id=20072
ChiTonga (Translation)	Kalabushe Mukanazi	id=18647
CiNyanja (Translation)	Kalabushe Musikana Wokambisisa	id=18666
Dhopadhola (Translation)	Nyakawululu Ja Cut Wac	id=15760
English (Translation)	Kalabushe The Talkative	id=9526
English (Adaptation)	Kalabushe And The Hyena	id=20915
French (Translation)	Kalabushe, La Bavarde	id=10842
Hausa (Nigeria) (Translation)	Kande Sarkin Surutu	id=22074
IciBemba (Translation)	Kalabushe Umukashana Uwaleelandisha Saana	id=18685
isiNdebele (Translation)	UKalabutjhe okhulumela futhi	id=21935
isiXhosa (Translation)	UNandipha intombazana elincoko	id=17578
isiZulu (Translation)	Ukalabushe Intombazanyana Ekhuluma Kakhulu	id=10130
isiZulu (Translation)	Intombazane eyayikuthanda ukukhuluma	id=12168
isiZulu (Adaptation)	Uzama Intombazanyana Ekhuluma Kakhulu	id=13600
Kinyarwanda (Translation)	Kabanyana, Gacuma K’Amagambo	id=17465
Kiswahili (Original)	Kalabushe, Chiriku	id=9259
Kiswahili (Adaptation)	Chiriku	id=18417
Kiswahili (Translation)	Kalabushe na Fisi	id=21152
Lugwere (Translation)	Kadondi Omutumulitumuli	id=16191
Lunyole (Translation)	Neŋamba	id=16422
Lusamia (Translation)	Kalabushe Mulomi Lomi	id=9670
Mampruli (Translation)	Azuma Yatɔa Gbalinŋu Daana	id=20387
Portuguese (Translation)	Kalabushe a Tagarela	id=16654
Sepedi (Translation)	Kalabuše Wa Go Bolela Kudu	id=18164
Sesotho (South Africa) (Translation)	Moitheri ya buang haholo	id=20034
Setswana (Translation)	Katlego, Mosetsana Yo O Buang Thata	id=15044
SiLozi (Translation)	Kalabushe Mukanazi	id=18726
Talen (Translation)	Kalabushe Toagaleh Daan	id=20193
Tigrigna (Translation)	ለታይን ዝብእን 	id=21171
Tshivenda (Translation)	Kalabushe  Muambi Wa Biko	id=18193
Xitsonga (Translation)	Khalabushe Wo Vulavula Ngopfu	id=18873
