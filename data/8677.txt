url:	http://africanstorybook.org/reader.php?id=8677&d=0&a=1
id:	8677
title:	Anansi Nende Obuchesi
author:	Catherine Were
artist:	Wiehan de Jager
lang:	Oluwanga
level:	First paragraphs
lic:	Creative Commons: Attribution 4.0
thumb:	http://africanstorybook.org/illustrations/covers/8677.png
desc:	The sky god decides to give Anansi the spider a pot of wisdom. He is so excited by all he learns from looking into it that he wants to hide it in a tree so that he can keep it all to himself. Unfortunately for him (but fortunately for the people of the world)

page_text:

P1	Tsindalo tsia khale abandu shibali nibamanya okhuraka emimera ta nomba okhulukha tsingubo nomba okhukasia efindu fio okwiranya. Naye Nasaye womwikulu yali nende amachesi ko khushialo kosi. Yali niyabikha amachesi kosi munyungu yeliloba.
P2	Inyanga yindi Nasaye yalola mbu ayeresie Anansi inyungu yobuchesi eyo. Buli olwa Anansi yalinganga munyungu eyo,  yekanga eshindu eshiyiakha. Kalinji akokhusangasia muno!
P3	Okhubera omutolio Anansi yapara mbu,  "Ndalachikha inyungu ino ekulu womusala omurambi womundu wundi alanyala okhuinyola ta. Kho ibe eyanje sienyene." Yalukha emikoye chiemilandila naboyera inyungu eyo. Anansi yeboya omukoye oko mushibuno shie mana inyungu eyo niyerera imberi we,  mana niyanza okhunina khumusala. Fiali efitinyu muno okhunina khumusala nende inyungu niyimutuyatuya mumasikamo buli eshise.
P4	Anansi yachaka okhusinyikha natsunukha tsunukha khandi nachonya. Efise fino fiosi omusiani wa Anansi omutiti yali niyemere hasi womusala namulinganga. Naboola ari,  "Shi fiakhabeerekho efiangu okhunina noboere inyungu khumukongo okhushira imbeli?" Anansi nateema okhuboha inyungu yobuchesi khumukongo,  ne nifilolokha okhuba efiangu okhushira.
P5	Yola khumusala hekulu bwangu muno. Ne naulela khandi napara. "Nisie oukhoere okhuba nende amachesi sienyene,  naye omwana wanje khandi yashira arie mumachesi!" Anansi yasinyikha muno ne nalekhula inyungu eyo hasi okhurula khumusaala.
P6	Yekhupa hasi niyatikha efipande. Nolwa abandu bosi beka obulimi,  okhulukha tsingubo nende okhwiranya,  nende efindu fiosi efia abandu bamanya okhukhola.

images:

illustrations/pages/1273.png
illustrations/pages/1274.png
illustrations/pages/1275.png
illustrations/pages/1276.png
illustrations/pages/1277.png
illustrations/pages/1278.png
illustrations/pages/1279.png

translations:

Ateso (Translation)	Anansi Keda Acoa	id=20963
Ekegusii (Translation)	Anansi N’Obong’Aini	id=2232
English (Original)	Anansi and Wisdom	id=1938
Kikamba (Translation)	Ananzi Na Ũĩ	id=2233
Kiswahili (Translation)	Anansi Na Hekima	id=2234
Lugbarati (Translation)	Ibio Pi Ondoa Be	id=2230
Lugbarati (Official) (Translation)	Èbìó Pɨ Òndʉ̀á Be	id=8775
Lumasaaba (Translation)	Manaasi Ni Kamakhula	id=3006
Maa (Translation)	Anansi Ó Eng'énó	id=2732
Ng’aturkana (Translation)	Anansi Ka Aosou	id=2235
Oluwanga (Translation)	Anansi Nende Obuchesi	id=2256
Spanish (Translation)	Anansi Y La Sabiduría	id=14407
