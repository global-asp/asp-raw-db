url:	https://africanstorybook.org/reader.php?id=31614&d=0&a=1
id:	31614
title:	Ekinonhi Namaadhi
author:	Kyambogo  University and Maritha Nakiranda
artist:	Wiehan de Jager
lang:	Lusoga
level:	Longer paragraphs
lic:	Creative Commons: Attribution-Non Commercial 3.0
thumb:	http://africanstorybook.org/illustrations/covers/31614.png
desc:	Eira yaliyo ekinonhi ekirungi

page_text:

P1	Mu nsi eyetebwa Gabooni yaliyo akaalo nga kali kumpi n'ekibira. Mu kibira mwalimu omuti omunene einho. Mu muti guno mwali nga mubaamu ekinonhi eky'endhawulo. Kyali kinonhi namaadhi.
P2	Emyaka n'emyaka ab'ekyalo ekyo baali beegendereza inho okubona nga basangaaza ekinonhi kino. Buli Sabbiiti baakireeteranga emere ewooma. Baatanga emere eyo wansi w'omuti. Baakozesanga ebivuga byaibwe baakubira ekinonhi ekyo obwembo.
P3	Awo nga ekinonhi kiguluka nga kiika okulya n'okunhwa. Namaadhi bweyaigutanga nga ayemba olwembo olulungi. Nga ayandhuluza amawawage memale amaadhi gaatolera okugwa.
P4	Ebirime byakulanga bulungi. Buli munti yali n'emere kamaala. Aye ebintu byacuuka. Ab'ekyalo baafuuka bagayaavu. Baakoba bati, "Titwetaaga kinonhi ekyo. Eby'okulya tuli n'ebimala." Baalekera awo okuliisa ekinonhi.
P5	Aye baali bakyamu. Amaadhi gaalekera awo okugwa. Baaba nga bazira byakulya bimala. Baaba n'okuja ewala  okufuna esente edhigula emere. Aye era tibaaloghooza ku kinonhi Namaadhi. Tibaakigha mmere.
P6	Lwali lulala nga akasana kalikwokya inho,  akaghala akato akaayetebwanga Palesa  kaali kalikwirayo eka okuva kwisomero. Palesa yangira mu kibira asobole okuwolaku. Yatuuka ku muti omunene ekinonhi Namaadhi mwekyali kiba.  Yakoba ati "Ndidhukira nga naidha wano ni daadha   nga akaali kufa, okuliisa ekinonhi." Yatoola kumugaati mu kadoome ke ak'ekyomusana, yaata wansi w'omuti. Yayemba olwemba olukaire daadhawe lweyali nga yamwegeresa.
P7	o
P8	Okuja okubona nga ekinonhi ekiboneka obulungi kiguluka okuva ku muti. Kyatoolera okulya omugaati. Bwekyaiguta kyatoolera okwemba olwembo olulungi. Kyayandhuluza amawawa. Awo @Palesa yaawulira okubwatuka okw'eigulu. Yali akaali nakutuuka ka, nga gatoolera. Amaadhi gaali gaizeemu okutoonha!
P9	Palesa yasanhuka inho era yaakobera bazairebe. Maamawe yamukoba ati, "Otasiruwala. Kino wazira bwekigemagana na kinonhi ekyo." Bbaabbawe yayongerezaaku ati, "Maamawo mutuufu, otairamu kuliisa kinonhi ekyo kya muwuudu. Buti ngabwetwizeemu okufuna amaadhi agagwa, twidha kuba  bukalamu twenatwena." Palesa yamanha nga bakyamu. Yakoba ati, "Nguli daadha abairegho, yandiikiriiza byenkoba."  Kyonka kyeyalinakyo daadhawe kyeyamulekera kyali kivuga kye ekikaire kyebeeta Lesiba.
P10	Sabbiiti ibiri dhaabitawo. Akasana kaali kaaka inho ku igulu era amaadhi tigairamu kutoona. Ebirime tibyakula. Ensolo dhaalumwa inho endhala. Palesa yakoba ati, "Tifiireeyo bazaire bange kyebakoba. Twetaaga amaadhi okugwa. Enkyo ndidha kwiramu okuliisa ekinonhi ekiri mu kibira.
P11	Awo enkeera, Palesa yaatoola ku mugaati ni ku mizabbibbu mu ifumbiro. Yatambula yaaja mu kibira okuliisa ekinonhi. Tiyamanha ati bbaabbawe yali amuboine nga atoola emere. Bbaabbawe yakitegeera ati yali alikuja mu kibira.
P12	Yali musunguwavu. Yakoba ati, "Kandegese omwana ono ow'empisa embi,eisomo." Yatoola akasaaleke n'omutego yaanonhereza Palesa okuja mu kibira. Palesa yateera ekinonhi emere wansi w'omuti. Ekinonhi kyaika okulya.
P13	Latawa Palesa yalasa akasaale kaakuba ekinonhi ku mwoyo. aye akasaale tikaita kinonhi. Palesa yacuuka okubona Bbaabbawe. Yali n'akasaale nga kmufumiite mu mwoyo. Yali mufu. Ekinonhi kyaguluka kyairayo mu muti.
P14	Palesa yalumuka yaafuluma ekibira. Yalumuka yaaja eka mu kyalokye. Yabona nga ba wansolo, n'abantu bonabona baali bafu. Yakoba ati "Kinonhi Namaadhi musunguwavu! Nteekwa okwiramu okumusangaaza. NTEEKWA!" Yatoola lesiba ya daadhawe enkaire.
P15	Palesa yalumuka yaaja mu kibira. Yabona bbaabbawe nga mufu alambaire awo. Yatyama wansi w'omuti gule omunene  yaakuba lesiba ya daadhawe. Yakuba yaakuba okutuusa engalo bwedhaamuluma.
P16	Olumaliira, ekinonhi kyaguluka kyaika okuva ku muti. Kyalya ku mugaati ni ku mizabiibu. Palesa yafuuwa Lesiba ye. Ekinonhi kyayembaku. Palesa yeeyongera okukuba Lesiba. Ekinonhi kyayandhuluza amawawa gaakyo era Palesa yaabaaku ni kyaawulira einhumawe.
P17	Yali Latawe. Yali azuukiire. Yakoba ekinonhi namaadhi emikuzi kamaala ati, "Neetonda! Neetondera irala!" Yagema Palesa ku mukono baatambula bairayo mu kyalo. Eyo baaboona nga ensolo dhonadhona nnamu era nga n'abantu baizeemu okuba abalamu.
P18	Obwire obwo ab'ekyalo baakola olwekobaano. Boonaboona baikiriza nga baali bafunhie eky'okwega eky'omuwendo. Era okuva kwolwo n'okweyongerayo, tiwaabitanga sabbiiti waire ndala nga tiwabaire kuja mu kibira, mungeri ey'endhawulo  kuliisa kinonhi ekyagwisanga amaadhi.

images:

illustrations/pages/2156.png
illustrations/pages/2156.png
illustrations/pages/2159.png
illustrations/pages/2160.png
illustrations/pages/2161.png
illustrations/pages/2162.png
illustrations/pages/2163.png
illustrations/pages/2163.png
illustrations/pages/2164.png
illustrations/pages/2165.png
illustrations/pages/2166.png
illustrations/pages/2167.png
illustrations/pages/2168.png
illustrations/pages/2168.png
illustrations/pages/2169.png
illustrations/pages/2170.png
illustrations/pages/2172.png
illustrations/pages/2173.png
illustrations/pages/2174.png

translations:

English (Adaptation)	The Rain Bird	id=10525
