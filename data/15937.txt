url:	http://africanstorybook.org/reader.php?id=15937&d=0&a=1
id:	15937
title:	Lodipo Amtoroka Mama
author:	Ramadhan Rajab
artist:	Zablon Alex Nguku
lang:	Kiswahili
level:	First paragraphs
lic:	Creative Commons: Attribution 3.0
thumb:	http://africanstorybook.org/illustrations/covers/15937.png
desc:	Kisaa kuhusu familia ndogo ilioishi katikwa jangwa la Turkana

page_text:

P1	Hapo zamani za kale,  Mzee Lodipo aliishi na wakeze wawili,  Akila na Akitela.
P2	Akitela pekee ndiye aliyekuwa akimsadia mamake Lodipo aliyekuwa kipofu.
P3	Siku moja,  Akila alimuambia Lodipo,  "Tuondoke kijijini humu twende kuliko na amani." Kijijini mwao kulikuwa na uvamizi wa mara kwa mara.
P4	Lodipo akamwambia Akila kuwa hawangeweza kumuacha mama yake aliyekuwa kipofu. Akila alisisitiza waondoke na wamuache ajuza huyo. "Kama wewe hutaki kuondoka hapa,  mimi nitarudi kwa wazazi wangu," Akila alimfokea Lodipo.
P5	Lodipo alimpenda sana Akila. Hivyo,  alikubaliana naye na kupanga watakavyotoroka. Akitela alishangazwa na haya yote.
P6	Siku moja,  mamake Lodipo alikuwa ameketi kwenye ngozi ya mbuzi chini ya mti. Hakufahamu kilichokuwa kikiendelea. Huku akimwangalia na kumhurumia,  Akitela alitafakari,  "Itakuwaje tukimwacha peke yake?"
P7	Lodipo na wakeze wawili walipakia mizigo yao kwenye ngamia wao wawili. Wakaondoka kimya kimya bila kumuaga yule ajuza. Akitela alikuwa akilia kwa huzuni ya kumuacha mama mkwewe.
P8	Punde Lodipo na wakeze wawili walipoondoka,  wezi wa mifugo walivamia kijiji.
P9	Wezi hao walimwambia ajuza awaeleze alikokwenda mwanawe. Majambazi hao walimwambia kuwa wangemtafuta Lodipo wamuue. Ajuza aliwaomba majambazi wasimuue Akitela.
P10	Vile vile aliwaambia wamrudishie kondoo dume aliyekuwa amechukuliwa na Lodipo.
P11	Majambazi walimtafuta Lodipo na kumpata katika kijiji kipya. Walimuua Lodipo na Akila,  mkewe wa pili.
P12	Akitela alirudi kijijini pamoja na yule kondoo dume wakaishi kwa furaha.

images:

illustrations/pages/6931.png
illustrations/pages/6927.png
illustrations/pages/6928.png
illustrations/pages/6929.png
illustrations/pages/6930.png
illustrations/pages/6934.png
illustrations/pages/6931.png
illustrations/pages/6932.png
illustrations/pages/6933.png
illustrations/pages/6935.png
illustrations/pages/6936.png
illustrations/pages/6937.png
illustrations/pages/6938.png

translations:

Afrikaans (Translation)	Die Gevaar Van Verwerping	id=11249
English (Original)	Danger of Abandoning a Mother	id=7549
isiXhosa (Translation)	Ingozi Yokulahla Umama	id=11462
Ng’aturkana (Translation)	Erono Akijal Itokon	id=13313
Sepedi (Translation)	Danger of Abandoning a Mother	id=11468
