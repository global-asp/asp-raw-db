url:	https://africanstorybook.org/reader.php?id=31622&d=0&a=1
id:	31622
title:	Mulipa Oomisa
author:	Little Zebra Books
artist:	Tamsin  Hinrichsen
lang:	Elomwe
level:	Longer paragraphs
lic:	Creative Commons: Attribution 4.0
thumb:	http://africanstorybook.org/illustrations/covers/31622.png
desc:	A parábola contado por Jesus em Lucas

page_text:

P1	Luuka 8:5-15@@Yeesu aahi:@@Mulopwana mmoha aamisa mmiso awe.
P2	Amisaka, mmoha waamorela vakhiviru wa mphiro, onyikaliwa ipalame irwa ethupavo.
P3	Mmiso mukina waamorela vamalukuni, nsuwa naavihalaaya waahuuma ntakhara hiwaanaanavo.
P4	Mmiso mukina waamorenle vamiiwani, winnuwaka waaninnuwa vamoha ni miiwa inyoka.
P5	Mmiso mukina waamorenle echaya yaphaama, winnuwa wiimiha sawiima sincipale.@@Aalonceiye yeela, Yeesu aakhuwela: "Ori ni maaru, iiwe!"
P6	Oohuserya awe yaamukoha eriki: "Tisheeni nnataphulelaaya niphwanaphwaniho nla?"@@Yeesu aahi: "Wa nyuwo, moovahiwa osuwela soovitheya sa omwene wa Muluku."
P7	"Echu nnataphulelaaya niphwanaphwaniho nla tiila: Mmiso, ti masu a Muluku."
P8	"Yoowo waamorenle mukhice wa ephiro, ti achu yaawo aniiwa masu, onnarwa Musaserya aviihamo masu, yaawo yaaliwe mwa yaawo wi ehiroromele wi evulushiwe."
P9	"Mmiso waamorenle vamalukuni, ti achu yaawo aniiwa masu yaakhela ni ohakalala. Vawi hanakhalano mitataari elukuluku yavakhaani annaroromela, yaphiya yaweeha annahiya."
P10	"Waamorenle vamiiwani, ti achu yaawo aniiwa, nto va nthowa na muhakhu ni soochunachuna sa mwiili, annahuruweleya enyokeya ehiwerya wiimiha sawiima."
P11	"Mmiso waamorenle echaya yaphaama, ti achu yaawo aniiwa masu ni murima waphaama enakhapelela ophiyerya yiimale sawiima saphaama."

images:

illustrations/pages/27344.png
illustrations/pages/16267.png
illustrations/pages/16269.png
illustrations/pages/16268.png
illustrations/pages/16270.png
illustrations/pages/16271.png
illustrations/pages/16289.png
illustrations/pages/16286.png
illustrations/pages/16269.png
illustrations/pages/16268.png
illustrations/pages/16287.png
illustrations/pages/16285.png

translations:

Cinyungwe (Translation)	Mulimi na Mbeu Yace	id=31625
Cisena (Translation)	Nyakuwaza Mbeu	id=31624
Ciyawo (Translation)	Citagu Ca Mundu Jwa Kumisa Mbeju	id=19040
English (Original)	The Sower	id=16245
Ikisimbëtë (Translation)	Ëkërëngyö ikya Imbusiro	id=24797
Olunyaneka (Translation)	Omukuvi	id=31623
Portuguese (Translation)	“a Parábola Do Semeador”	id=19041
