url:	http://africanstorybook.org/reader.php?id=2993&d=0&a=1
id:	2993
title:	Were Wa Musafu
author:	Joseph Saka
artist:	Pratham Books
lang:	Oluwanga
level:	First paragraphs
lic:	Creative Commons: Attribution 3.0
thumb:	http://africanstorybook.org/illustrations/covers/2993.png
desc:	Yaliho khale were saba mwikuku. Shichira omubasu kufua

page_text:

P1	Khale,  inziayo baliho Were musafu. Obululu bwomubasu kwabu bwasambanga muno okhushira,  okhuula abandu nibakhaywa okhwifwira nakwo.
P2	Kho abasiani musafu okhurula mu luyia lwa Baleka,  nibalola mbu beere Were abo. Babalasa tsimbeko ne nibeera basasaba khubo. Were wa musafu niyebanda inyuma welitulo.
P3	Ne olwa Were barulao,  eshirima shiafunikha buli abundu.
P4	Efichwaya shifialola tsingwe tawe. Tsinzofu tsietuya busa khumisaala. Efituyu fiabura busa khutsitalanyi ne eshifuluko nishiba eshinji.
P5	Okhunyoola injira yokhumala obutinyu obo,  tsisolo tsialola mbu tsiikhale khushiabusi. Eshituyu nishitsiboolela aka Were mulala khu musafu balia,  owali nashiliwo omulamu ne niyefisa inyuma welitulo. Ne niwina owali nanyala okhulanga Were oyo okhurula ebulafu?
P6	Italanyi niyibola iri,  "Esie ndalalanga Were oyo,  okhubeera niyo eyali omuruchi womushitsimi." "Were,  Were,  olakhwirukha tawe. Kalukha okhukhosilie omubasu, '' Italanyi niyilokha. Ne Were shiyairechelesia ta."
P7	Inzofu niyilondakho okhulanga. Yanyiira omukhono kwayo niyifuureresia. ''Were,  Were nochama kalukha." Wele shiyairecheresia tawe."
P8	Simbi nikhashina ne nikhasaba khari,  "Were,  Were chama okalushe." Ne Were naloba okhurula elwanyi. Tsisolo tsiosi,  ndala khu yindi nitsilanga,  ne shiyaulira yosi yosi tawe. Olunyuma itaywa yerusia okhulanga Were. Buli mulala yatsekha. Italanyi,  ngo omwimilisi wa boosi niyiboola iri,  "Itaywa ikhoyere okhufuchirirwa okhutemakho."
P9	Itaywa yasita imberi ne niyikholiokha mushiwoyo,  "Kokolio-koo." Buli mulala nachenya,  olwa Were yalenjererakho elwanyi atiti inyuma welitulo.
P10	Itaywa niyikholiokha khandi,  olwenolo nende amanikho,  "Kooko-lioo. Koo." Were khandi naninakho ekulu atiti. Itaywa niyikholiokha olwakhataru. Olwene luno niyininia omwoyo ekulu nende amani amanji. "Kookoolioo-koo." Ne Were nanina ekulu nende obulafu obunji. Obulafu bwakha buli abundu. Tsisolo tsiasangala nabo abandu nibasakulukha.
P11	Tsisolo nitsisaba abandu okhulekha okhwira Were,  nabo nibafuchirira bario. Ne okhurula inyanga eyo,  Itaywa niyikholiokha mumabwibwi ne Were anina nende okhwakha mwikulu.

images:

illustrations/pages/2316.png
illustrations/pages/2317.png
illustrations/pages/2318.png
illustrations/pages/2319.png
illustrations/pages/2320.png
illustrations/pages/2328.png
illustrations/pages/2321.png
illustrations/pages/2322.png
illustrations/pages/2323.png
illustrations/pages/2324.png
illustrations/pages/2325.png
illustrations/pages/2326.png

translations:

Afrikaans (Translation)	Die Sewende Son: ŉ Indiese Volksverhaal Uit Odisha	id=11149
English (Original)	The Seventh Sun: a Tribal Tale From Odisha, India	id=2327
French (Translation)	Le Septième Soleil: Une Fable Tribale D’Odisha, en Inde	id=12437
Kikamba (Translation)	Sua Ya Mwonza	id=2396
Kiswahili (Translation)	Sayari Jua Ya Saba	id=2397
Maa (Translation)	Enkolóng E Naápishana	id=2424
Ng’aturkana (Translation)	Akolong Na a Ng’Ikanikarei	id=2996
