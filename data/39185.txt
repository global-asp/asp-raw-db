url:	https://africanstorybook.org/reader.php?id=39185&d=0&a=1
id:	39185
title:	Umdlwane ka Lwazi
author:	Polori Lindiwe Salome
artist:	Polori Lindiwe Salome
lang:	isiZulu
level:	First paragraphs
lic:	Creative Commons: Attribution 4.0
thumb:	http://africanstorybook.org/illustrations/covers/39185.png
desc:	Lendatshana ingomfanyana  u Lwazi               owayethanda  inja yakhe. Yalunywa yangakwazi  ukuzivikela ngoba yayisencane. Kwafanele ukuba iphuthunyiswe kudokotela wezinja.

page_text:

P1	Ngelinye ilanga kwakunomfanyana igama lakhe lingu Lwazi. U Lwazi wayeneminyaka eyi 9, a hlala nonina elokishini lase Tikwana. U Lwazi wayethanda izinja kakhulu. Wayenechalaha alibiza ngo Chesta.
P2	Ngelinye ilanga ekuseni wavuka ethi uyonika u Chesta ukudla, wathola u Chesta elele nemidlwane eyi 12.wajabula kakhulu. Ntambama uma umama wakhe esebuya, wambiza ukuba azobona imidlwane ka Chesta.
P3	U Lwazi wathanda omunye umdlwane owawukhuluphele wawetha igama ethi ngu Thayisini. Wathengisa eminye imidlwane eyi 11 Kanye nonina u Chesta. Wasala no Thayisini yedwa. Emva kweviki wathola u Thayisini elimele kakhulu, opha onyaweni.
P4	Ntambama uma unina ebuya emsebenzini. U Lwazi wamkhombisa inja elimeme, ekhathazekile wase ecela umama wakhe ukuba bahambise u Thayisini kudokotela wezinja. Base bephuthuma khona. Bathe befika esibhedlela  sezilwane.
P5	Udokotela wezinja wathi ku Lwazi "Kuzofanele agcine uThayisini amaviki  amabili ukuze alulame". Emva kwamaviki amabili u Lwazi nonina baphindela esibhedlela  ukuyohlola u Thayisini. Bathola u Thayisini esengcono kakhulu futhi adlala.
P6	U Lwazi wathola u Thayisini adlala nezinye izinja. Wajabula kakhulu ebona inja yakhe ijabulile
P7	Udokotela wathi ku Lwazi"UThayisini wayelunywe yigundane elikhulu, ngoba u Thayisini usengumdlwane, akakakwazi ukuzivikela kwezinye izilwane uma zimhlasela".
P8	U Lwazi wase ecela kumama wakhe ukuba avumele u Thayisini alale nabo endlini aze akhule akwazi ukuzivikela uma ezinye izilwane zimhlasela. Umama wavuma. U Lwazi wajabula kakhulu ngoba wayeyithanda  inja yakhe.

images:

illustrations/pages/72240401.png
illustrations/pages/72240402.png
illustrations/pages/72240403.png
illustrations/pages/72240404.png
illustrations/pages/72240405.png
illustrations/pages/72240406.png
illustrations/pages/72240407.png
illustrations/pages/72240408.png
illustrations/pages/72240409.png

translations:

