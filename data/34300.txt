url:	https://africanstorybook.org/reader.php?id=34300&d=0&a=1
id:	34300
title:	Tamara u thoma tshikolo
author:	Ndivhuho Mutsila
artist:	Jacob Kono
lang:	Tshivenḓa
level:	First paragraphs
lic:	Creative Commons: Attribution 4.0
thumb:	http://africanstorybook.org/illustrations/covers/34300.png
desc:	U thoma tshikolo ndi ḽiga ḽihulwane vhutshiloni ha ṅwana muṅwe na muṅwe.

page_text:

P1	Tamara o vha e musidzanyana wa miṅwaha miṱanu a no dzula na vha hawe.@  @Kusi kwa havho kwo vha ku tsini na ḓaka ḽi re na phukha dza ḓaka.
P2	Tamara o vha a tshi thetshelesa vhabebi vhawe.@@O vha a tshi lisa nngu na mbudzi.
P3	Tamara o vha a tshi pfana na u thetshelesa u lila ha zwiṋoni musi e malisoni.@@Musi zwiṋoni zwi tshi khou lila, ene u mbo ḓi dzhenisa maipfi awe kha kuimbele kwa zwiṋoni.
P4	Tamara o vha a tshee muṱukusa uri a thome tshikolo. Vhabebi vhawe vho vha vha tshi tendela fhedzi vhana vhavho vhahulwane uri vha ye tshikoloni, Nashipae na Tasieku. @@Tshikolo tshi vhukule ha khiḽomitha dza 10 u bva afha hayani.
P5	Nashipae na Tasieku vho vha vha tshi ya tshikoloni na vhaṅwe vhana vha kusi uku nga matsheloni vha vhuya nga madekwana.@@Vho vha vha tshi fara zwiḽiwa nga khontheina ṱhukhu.
P6	Tamara a vhudzisa mme awe, "Ndi ḓo ya lini tshikoloni?"@@Mme awe vha fhindula, "Ni ḓo ya hu si kale, ṅwananga."
P7	Ḽiṅwe ḓuvha, ha mbo ḓi swika moḓoro, nga ngomu hu na vhamusanda na vhafumakadzi vhavhili.@@Vhamusanda vho vha vha tshi ita uri vhana vha ye tshikoloni vhe na miṅwaha yo teaho.
P8	Vhathu vho vha vhe na lutendo lwa uri arali ṅwana a pfukisa tshanḓa nṱha ha ṱhoho a kona u fara nḓevhe, o no swika u dzhena tshikolo.
P9	Vhamusanda vha vhudzisa, "Ni na miṅwaha mingana?" Tamara a fhindula a ri, "Ndi na miṅwaha miṱanu."@@"Kha ri vhone uri no tea naa u ya tshikoloni," hu amba vhamusanda.
P10	Muṅwe wa avha vhafumakadzi a fara tshanḓa tsha Tamara tsha u ḽa  a tshi pfukisa nṱha ha ṱhoho yawe nga vhulenda.@@Tamara a kona u kwama nḓevhe yawe ya tsha monde.
P11	Tamara o fhedza o dzhena tshikolo tsho fhambanaho na tsha Nashipae na Tasieku.@  @Tsho vha tshi tshiswa nahone tshi tsini na hayani ha Tamara.
P12	Tamara a takala nga maanḓa.@@A humbula a ri, "Ndi ḓo kona u vhala na u ṅwala sa Nashipae na Tasieku."

images:

illustrations/pages/25447.png
illustrations/pages/25447.png
illustrations/pages/25448.png
illustrations/pages/25449.png
illustrations/pages/25450.png
illustrations/pages/25451.png
illustrations/pages/25452.png
illustrations/pages/25453.png
illustrations/pages/25454.png
illustrations/pages/25455.png
illustrations/pages/25456.png
illustrations/pages/25457.png
illustrations/pages/25458.png

translations:

Afrikaans (Translation)	Tamara begin skoolgaan	id=37764
Chichewa (Translation)	Tamara ayamba sukulu	id=34966
ChiNambya (Translation)	Tamara wakatangisa chikolo	id=32896
Chinkhonde (Translation)	Tamala andile sukulu	id=35001
Chitonga (Malawi) (Translation)	Tamala watamba sukulu	id=35026
Citumbuka (Translation)	Tamara wayambenge sukulu	id=35055
Ciyawo (Malawi) (Translation)	Tamala ŵatandite sukulu	id=35076
Ellomwe (Malawi) (Translation)	Tamara ohambella esukulu	id=35108
English (Original)	Tamara starts school	id=21588
French (Translation)	Tamara commence à l'école	id=35180
isiXhosa (Translation)	UTamara uqala isikolo	id=37849
isiZulu (Translation)	UTamara ungena esikoleni	id=37714
Khoekhoegowab (Translation)	Tamaras	id=31854
Kiswahili (Translation)	Tamara aanza kwenda shule	id=21631
Lámnsoʼ (Translation)	Tamara kéʼ a du' fo shikur	id=22301
Lusoga (Translation)	Tamara atandiika okusoma	id=25582
Oshikwanyama (Translation)	Kandeshi ta hovele ofikola	id=31573
Oshindonga (Translation)	Tamara atameka osikola	id=31508
Otjiherero (Translation)	Tamara Ua utu osikire	id=31517
Rukwangali (Translation)	Tamara ta vareke sure	id=31587
Sepedi (Translation)	Tamara o thoma go ya sekolong	id=33465
Sesotho (Lesotho) (Translation)	Lerato o qala sekolo	id=36353
Sesotho (South Africa) (Translation)	Thamara o qala sekolo	id=33377
Siswati (Translation)	Tamara ucala kuya esikolweni	id=33403
Xitsonga (Translation)	Zawadi a sungula xikolo	id=34193
