url:	http://africanstorybook.org/reader.php?id=22412&d=0&a=1
id:	22412
title:	Kimbòŋ ke pen woo Gur
author:	Beatrice Tafon Takeh and Mbinkar Emmanuel Keelen
artist:	Andrews Opoku Antwi and Michelangelo Quaye Anang
lang:	Lámnsoʼ
level:	First paragraphs
lic:	Creative Commons: Attribution 4.0
thumb:	http://africanstorybook.org/illustrations/covers/22412.png
desc:	Á yòʼ yii léŋri kishòʼ là wáʼ. (Kimfèr kìn ki dzə̀ a kí-iì fəə̀ a dzə̀ e ghan se yeʼéy ye aŋgaà yeʼéy e Ghana e 2017).

page_text:

P1	Yi-iì dzə̀ fó ŋgùʼ, a ntèʼ yìmòʼ dzə̀ ye apen. Apen-eè dzə̀ fó anín.
P2	Yír sév sí-iì dzə̀ jii, Gur, yímóʼó ji Bik, yímóʼó ji Bor point, yímóʼó ji Jel, yímóʼó ji Maka e bóo lì símóʼ sí.
P3	Gur-iì dzə̀ wánlè ŋgòn a wù dzə̀ e juŋ. Kibér ke apen e ntèʼ apen foo fey-iì koŋ fó a dzə moo wun.
P4	Bik-iì dzə̀ ŋkar Gur. Bik nèn rə̀m jii, "A m lò a dzə moo Gur, bo m yií a yu vijuŋ ve ghaʼán ví é ntèʼ ye apen fèn."
P5	Á bèy a Gur kù-uù rə́si dzə̀ kfə́ mendzən mendzən, a vinyo vi jivir wun. Wù nen jàmér wún fo wír ve vé-eè koŋ wune, e dù a dzə wùn mòʼón.
P6	Bó wìr yòʼ kì é nteʼ apen, kinyo ke kí yiìn, é bo Gur wáa dzə mendzən mendzən, é vinyo vi wáa jivír wun. Vé-eè kí kév ji wù kér a kifá kidzə̀m ke dzə̀ kí yiì wù wàa yu vijuŋ.
P7	Yii bèy, a Gur-iì kér kilìtì ke kinyò ke kù kiìn wun cáʼ cáʼ. Kilìti ke Gur kí-iì dzə̀ ka?
P8	Fə̀m mo Gur-iì bòŋèn a dzə e juŋ bèy, wù yòʼ-oò kér meŋgvə́r me saŋ. Gur nèn tòŋ jii, "Lùŋ fó fo dzə̀ ka fo pen woo Gur, a bó wù yòʼ kér meŋgvə́r me saŋ?"

images:

illustrations/pages/25333.png
illustrations/pages/25336.png
illustrations/pages/25337.png
illustrations/pages/25339.png
illustrations/pages/25340.png
illustrations/pages/25341.png
illustrations/pages/25342.png
illustrations/pages/25343.png
illustrations/pages/25333.png

translations:

Dagbani/Dagbanli (Original)	Salma Alikalimi	id=21421
English (Translation)	Pretty Golden Pen	id=21423
Kiswahili (Translation)	Dhahabu, kalamu nzuri	id=21445
Lámnsoʼ (Translation)	Kimbòŋ ke pen woo Gur	id=22313
