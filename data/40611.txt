url:	https://africanstorybook.org/reader.php?id=40611&d=0&a=1
id:	40611
title:	Lät nyaal rɛy ciaŋä Nuäärä
author:	Rebecca Nyaway Makuach
artist:	Shivana Suryady
lang:	Thok Nath (Nuer)
level:	First paragraphs
lic:	Creative Commons: Attribution 4.0
thumb:	http://africanstorybook.org/illustrations/covers/40611.png
desc:	Man nyieet cɛ latkɛ ɛn ɣöö bia ciɛŋkun luɔ̱th kɛ ɣöö bɛ kulɛ nyooth i kɛ yɛn Nuääri.

Cäät ɛmɛ gɔ̱a̱rkɛ jɛ kɛ luäk mi bëë kä Bua̱n Gɔ̱rä Thuɔk Nath

page_text:

P1	Tëëkɛ ciek Nuäärä mi tekɛ nyier da̱ŋ ŋuaan. Kɛn tekɛ duel-gɔ̱rkä kä ka̱th in rɛwdɛ kɛnɛ yuni̱bäthɛti̱. @@Jɛn liakɛ rɔ kɛ kui̱c lätni̱kiɛn. Jɛn la ti̱mɛ nyieekɛ ciɛŋ ëë ci piith kɛ jɛ.
P2	Man nyieetdi̱ cuɛ jɛ la̱r kɛ, "Rɛy ciɛŋni kɔn, mi ci nyal cop kä run wäl, la tekɛ lät ti bɛ la lätdɛ, ce̱tkɛ min te guär, tha̱t, kuëny tɔɔŋni kiɛ kuɛɛr kɛnɛ ŋa̱c ɣɔ̱ɔ̱k."
P3	"Ti̱ti̱ kɛ lät ti la ŋäc nyal kɛ ɛn ɣöö bɛ kɛ dhil luäŋ kɛ lätni mi ci ɣɔw baak kɛ runwaŋ amäni mi ci ɣɔw a thiaŋ. Man nyaal la läätdɛ ɛ bum kɛ ɣöö bi nyadɛ ŋɔak ŋa̱c ɛ puc."
P4	"Ti̱ti̱ kɛ ciɛŋ ti nyooth kɛ ɣöö i̱ te nyal kɛ luth, kɛ luäŋ lätdä, kä ca ŋi̱eec ɛ man kɛ gua̱a̱thdɛ pa̱ny, ɛ mi wä cop dhɔrɛ, bɛ guiir kuakni luäŋ cetkɛ min görkɛ."
P5	"Kä mi kui̱c nyal kɛ kɛn lät ti̱ti̱, la bumɛ ɛ tet ɛn ɣöö ba kuɛn, kɛ ɣöö car kɛ jɛ i̱ /cɛ rɔdɛ bi wä luäŋ rɛy dhɔaarɛ."
P6	"Ti̱ti̱ kɛ kɛn lät nyaal ro̱o̱l Nuäärä," cu ciek indan ɛ la̱r nyieekɛ. @@"Kɛ ɣöö cä yɛ ŋi̱eec kɛ thuɔ̱k, ɛn täämɛ cia ro̱ŋ kɛ kuën."
P7	"Duŋdɛ ɣöö bä ruac ɛmɛ gok inɛ. Kɛ nhiam, bi raan duel-gɔ̱rkä kɔn thuk ba kulɛ kuɛn. Nɛmɛ ɛ jɛn com in ka̱mä yɛ, kä bia jɛ dhil la̱th lät kɛ ɣöö bia kulɛ gɔw."
P8	"Bia cɔw ti luɔ̱th kɛ rɔ, kä luäŋ kɛ la̱t, kä ca ŋi̱eec ɛ gɔaa ɛ ci̱eŋmani̱kiɛn jek," cu mandi̱t ɛ la̱r kɛ inɔ, kä dothɛ-duɔɔth. @@"Ɛ jɛn Mama, cakɔ jɛ liŋ," cu nyieekɛ jɛ loc ɛ wäkɛ kɛ mi buɔmkɛ mandiɛn.

images:

illustrations/pages/8667001825.png
illustrations/pages/8667001818.png
illustrations/pages/8667001819.png
illustrations/pages/8667001820.png
illustrations/pages/8667001821.png
illustrations/pages/8667001822.png
illustrations/pages/8667001823.png
illustrations/pages/8667001824.png
illustrations/pages/8667001825.png

translations:

