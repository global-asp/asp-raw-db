url:	https://africanstorybook.org/reader.php?id=26725&d=0&a=1
id:	26725
title:	Wampiti  omuluvu
author:	Kyambogo  University and Richard  Seege
artist:	Zablon Alex Nguku
lang:	Lusoga
level:	First paragraphs
lic:	Creative Commons: Attribution 4.0
thumb:	https://africanstorybook.org/illustrations/covers/26725.png
desc:	Omughala alaalira kugubaale era maama we amuzimbaku olusito okumukuumira omwo. Wampiti omuluvu ayiiya amagezi agokumufunamu amulye.

page_text:

P1	Kawuudha  ni  Nabirye  baaja  ku  mwiga  okunona  amaadhi.
P2	Nga bairayo  eghaibwe, baawuumuliraku ku mabaale ge baayagaana.
P3	Kawuudha yaayenda  okusituka  eireyo eka. Aye yalemera kugubaale. Nabirye yaalumuka dha mbwa  okuja  okweta maama we.
P4	Maama we bweyatuuka kugubaale, yayagaana Kawuudha  nga kituufu  alaliire kugubaale.
P5	"Ndha kukutaaku  olusito  okukuuma  nga  ebisolo  eby'omunsiko obutakulya," Maama yakoba  Kawuudha.
P6	Agho, yaakola  olusito  era  yaalulekaku  olulyango  mulala  gwonka gwa naingirirangamu.
P7	Agho  maama yaakoba  Kawuudha, "Bwe naakuleteranga emere, ndha  kwemba  nga  akembo ondhigulirengawo." Era  yaakoba, "Toigulirangawo  muntu  yeenayeena  gwo taidiku." Nga  buli bwaja,  ayemba  akembo. Kawuudha yaamwigulirangawo  era  yaafuna  eky'okulya.
P8	Wampiti  yali  nga  yeekwese  era  ali kuwulirisa  bukalamu. Yeetegereza  nga  maama we  amuletaire  emere.
P9	Wampiti  yagezaaku  okukopera  amaloboozi  ga  maama  wa  Kawuudha. Yeegezaamu ku.
P10	Ba  Wansolo  abandi  baakoba  Wampiti  alye  ensoghera amaloboozi  ge  gatereere  asobole okwemba  bukalamu. Wampiti  yaakola  ekyo  era  yaaja okwemba  aye  olwigi tirwaiguka.
P11	Olundi, yaalya  ensoghera  edhindi  edhaali  okumpi  ni  ghe  yali  era  yaaja  nga  ayemba. Aye olwigi tirwaigula. Kunkomerero yaafuna  ensoghera  edhindi  okuvaaku akata ni  ghe yali.
P12	N'amaloboozi  ago,  yairayo  nga  ayemba. Olwigi  lwaigula, era yaalya  Kawuudha.
P13	Maama we  ghe  yaira omulundi  ogundi, yaayemba!, yaayemba!. Aye  nga  ezira  kirigho. Agho   yaayeta  Bawansolo  boonaboona  yaakuma n'omuliro. Yaadhikoba  ati  Wansolo  aliire  Kawuudha  aja  kugwa  mu muliro  era  gumwoce," bwe yakoba.
P14	Dhoonadhoona dhabuuka  bukalamu  omuliro. Aye  Wakibe  ni Wampiti baalemererwa.
P15	Wakibe  yabuuka  omuliro  gwa mwoca  omukira. Yaalira olw'obulumi. Mu kusembayo, Wampiti  yaidha  era  yaatuuma yaagwa  mu muliro.
P16	Ba wansolo  boonaboona  baayemba  bati  Wampiti  ne yalya  Kawuudha.

images:

illustrations/pages/6957.png
illustrations/pages/6948.png
illustrations/pages/6949.png
illustrations/pages/6950.png
illustrations/pages/6952.png
illustrations/pages/6953.png
illustrations/pages/6954.png
illustrations/pages/6955.png
illustrations/pages/6957.png
illustrations/pages/6958.png
illustrations/pages/6959.png
illustrations/pages/6961.png
illustrations/pages/6963.png
illustrations/pages/6967.png
illustrations/pages/6970.png
illustrations/pages/7495.png

translations:

English (Original)	Greedy Hyena	id=7550
Kiswahili (Translation)	Fisi mlafi	id=15866
Ngâ€™aturkana (Translation)	Ebuu Lokarorokanan	id=13312
Somali (Adaptation)	Waraabihii Dhooniga Ahaa	id=12405
