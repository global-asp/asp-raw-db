url:	http://africanstorybook.org/reader.php?id=15462&d=0&a=1
id:	15462
title:	Naga Ya Dinoga
author:	Khabe
artist:	Rob Owen
lang:	Setswana
level:	Longer paragraphs
lic:	Creative Commons: Attribution 4.0
thumb:	http://africanstorybook.org/illustrations/covers/15462.png
desc:	mosetsana yo o sa utlweng

page_text:

P1	Motse wa maun o ne o dikologilwe ke dithaba. Sekgwa sa motse o se ne se tletse dinoga ka mefuta e e farologaneng Noga e tona go di feta e ne e bidiwa kgwanyape  Noga e e ne e tshosa fela thata E ne e kgona go metsa podi le nku.
P2	Tsatsi lengwe,  Wame,  Fifi le Lisa ba ne ba tshwanelwa ke go ya go rwalela dikgong ko sekgweng  Nkuku wa bone o ne a ba tlhagisa. A ba raya a re"  "le itlhokomele thata le gakologelwe kgwanyape. Le fitlhe le tsaa dikgong fela." Lisa a seka a reetsa se nkuku a neng a se bua."
P3	Basetsana ba tsaa mofago wa mashi,  dipanana,  ditapole le metsi.   Ba tsaa mogala o ba tla a bofang dikgong ka one le thipa e tona e ba tla di kgaolang ka yone. Ba emelela go ya ko sekgweng.
P4	Ba ne ba tsamaa ba a ja dikgang ba tshegela ko godimo. Lisa,  mosetsana yo o neng a le motona mo go bone a ba didimatsa mme a ba raya a re "re goroga fa kgwanyape e nnang teng."
P5	Fifi a ba bitsa are " tlang le boneng meno a gauta a kgwanyape,  a re a tsee." lisa a  re " se lebaleng tlhagiso ya ga nkuku. O rile re seka ra tsaa sepe mo sekgweng fa e se dikgong."
P6	Fifi a bua a re " ga ke tshephe nkuku ke belaela  a ne a bua jalo go re itsa go tsaa tse re di batlang. Ke batla meno a gauta." Bo mmogolowe ba  re "Mma re go tlhagisitse" ba bua ka go tshwenyega. Ene o ne a sena sepe.
P7	Metsotsonyana kgwanyape ya tla go batla meno a yone. E ne e tenegile fa e fitlhela s seo. Kgwanyape e ne ya utlwa basetsana ba bua e bile ba tshega,  e ne ya iphitlha ko tlase ga letlapa le le neng le bapile le fa basetsana ba neng ba ya go feta teng fa ba boela gae.
P8	Basetsana ba ne ba rwele dikgong tsa bone mo tlhogong ba  boela gae. Ba tsoswa ke go utlwa noga e re  "Hzzzzzzzz!" Kgwanyape e le fa pele ga bone e atlhame e ipaakanyetsa go ba loma. Basetsana ba ne ba tshogile fela thata.
P9	E ne ya botsa gore ke mang yo o tsereng meno a yone a gauta mme ga seka ga araba ope. E ne ya ba dirisa teko,  ya ba raya e re "yo o sa tsaa meno o tla kgona go opela a sa dire diphoso. O tla ya gae ka dikgong tsa gagwe. Mme yo o a tsereng o tla opela bosula,  ke tla mo ja."
P10	Lisa a opela monate a re " ga se nna ke tsereng meno a ga kgwanyape,  ga se nna."           Wame le ene a opela pina monate.
P11	La bofelo ga opela Fifi. O ne a tshogile,  a atumela fa pele a simolola go opela. OO ne a opela bosula e bile a lebetse mafoko a pina. Kgwanyape a kua a botsa " a o palelwa ke go opela sentle jaaka ba bangwe?" Noga e ne e itse gore Fifi ke ene a tsereng meno a gauta.
P12	Kgwanyape e ne ya atlhama mme ya metsa Fifi. Bomogolowe ba siela ko gae mme ba feta ba bolelela batho se se diragetseng. Nkuku a bone a bua ka pelo e e botlhoko a re " ke mo tlhagisetse,  fa a kabo a ne a reeditse ruri!"

images:

illustrations/pages/10763.png
illustrations/pages/10763.png
illustrations/pages/10765.png
illustrations/pages/10766.png
illustrations/pages/10767.png
illustrations/pages/10769.png
illustrations/pages/10770.png
illustrations/pages/10771.png
illustrations/pages/10772.png
illustrations/pages/10773.png
illustrations/pages/10774.png
illustrations/pages/10775.png
illustrations/pages/10776.png

translations:

Afrikaans (Translation)	Woud Van Slange	id=20057
ChiTonga (Translation)	Cisaka Canzoka	id=18645
CiNyanja (Translation)	Sanga La Njoka	id=18662
Dhopadhola (Translation)	Lul Thwol	id=15738
English (Original)	Forest of Snakes	id=13265
English (Adaptation)	The Evil Forest	id=14414
French (Translation)	La Forêt Des Serpents	id=13772
IciBemba (Translation)	Insoka Isha Mumpanga	id=18682
isiXhosa (Translation)	Ihlathi Leenyoka	id=17524
isiZulu (Translation)	Inyoka Yehlathi, Umagilogilo	id=16094
Kinyarwanda (Translation)	Ishyamba Ribamo Inzoka	id=17460
Kiswahili (Translation)	Msitu Wa Nyoka	id=13309
Lusoga (Translation)	Abaguuna Abasaatu No Ogusoota  Mu Kibira	id=21280
Ng’aturkana (Translation)	Amoni  Ang’Imunio	id=13310
Ng’aturkana (Adaptation)	Amoni Na Aya Ng'imunio	id=20357
Olunyala (Translation)	Esichakha Esya Chinjukha	id=13266
Oluwanga (Translation)	Omutsuru Kwe Tsinzukha	id=13311
Portuguese (Translation)	A Floresta De Cobras	id=16581
Sepedi (Translation)	Lešoka La Dinoga	id=18996
Sesotho (South Africa) (Translation)	Moru Wa Dinoha	id=20026
Setswana (Translation)	Sekgwa Sa Dinoga	id=14954
SiLozi (Translation)	Linoha Zamwa Mushitu	id=18708
Tshivenda (Translation)	Ḓaka Ḽa Dziṋowa	id=18296
Xitsonga (Translation)	Xihlahla Xa Tinyoka	id=18880
