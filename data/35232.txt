url:	https://africanstorybook.org/reader.php?id=35232&d=0&a=1
id:	35232
title:	Beza njani ubusuku ethresteni lika-Opio
author:	Sponono  Mahlangu
artist:	Wiehan de Jager
lang:	isiNdebele
level:	Longer paragraphs
lic:	Creative Commons: Attribution 4.0
thumb:	http://africanstorybook.org/illustrations/covers/35232.png
desc:	Akunasikhathi sobusuku ethresteni lika-Opio. Ngelinye ilanga uyakhamba uyokuzuma wafika endaweni angayaziko. Ubusuku nabufikako lapho

page_text:

P1	Kade, babungekho ubusuku ethresteni lika-Opio. @@Abantu bebayokulala nasele badiniwe bese basebenza nabavukako.
P2	Ngelinye ilanga u-Opio waphuma nezinja zakhe wayokuzuma. Ngemva kwesikhatjhana esincani, izinja zakhe zathoma zagijimisa iqina. U-Opio wazilandela. @@Wagijima ama-iri amanengi. Ngaso soke isikhathi nakazizwa adiniwe, bekaphumula. Bese athome phasi agijime godu. Kodwana akhange azithole izinja zakhe.
P3	Ngemuva kwamalanga amanengi, wafika kwelinye ithreste. Waya kwenye yezindlu wafika wathi kumnikazi, "Bengigijimisa iqina isikhathi eside njenganje sengidiniwe. Ngifuna ukuphumula." @@Indoda yathi, "Hlala phasi uphumule. Ungathanda ukobana ngikuphe ibhiya?" U-Opio bekome khulu waze wasela linye. Ngemuva kwalokho wakhamba wayokulala.
P4	Nakavukako akhange asabona emehlweni. Wavula wavala amehlo wakhe amahlandla amanengi. "Ungiphe isiselo esimbi ukobana ngisisele," watjho njalo endodeni leyo. "Qala angisakghoni ukubona kuhle!" @@"Akunanto embi ngawe," kuphendula indoda. "Kusebusuku kwanjesi. Akhange ukhe ubone  ubusuku? Ilanga naliphelako, kuza ubusuku."
P5	U-Opio wabuza imibuzo eminengi ngobusuku. Wathoma ukubuthanda khulu. Yena nabangani bakhe bacoca kwaze kwaba sekuseni. @@Wahlala godu elinye ilanga ukuze akghone ukubona ubusuku nabuzako godu.
P6	Ngelanga elilandelako ekuseni wabuza umngani wakhe, "Ngingabuthatha njani ubusuku ngikhambe nabo ethresteni engihlala kilo? Ngifuna abantu bami babone ubusuku." @@Indoda yahlathulula, "Nakuthoma ukurhwalala ebusuku banamhlanjesi, ukhambe uye lapha uhlala khona. Nange uqala bunqopha phambili, ubusuku buzakulandela. Nange uqala emuva, ubusuku buzakukhamba busuke."
P7	U-Opio wenza njengombana atjeliwe. Mhlokho ebusuku, wathoma wakhamba watjhinga endaweni lapha ahlala khona. @@Wezwa ubusuku bubamnyama ngemuva kwakhe njengombana akhamba. Wabe arhalela ukuqala emuva, kodwana akhange.
P8	Nakafika ethresteni ahlala kilo, abantu balapho bebathukiwe. Babuza u-Opio, "Bulwele bani osilethele bona lobu? Khuyini into emnyama le ekulandelako?" @@U-Opio wathi, "Bangani bami into emnyama le ibizwa ngokuthiwa busuku. Niyesaba nami bengisaba njengani."
P9	U-Opio waragela phambili nokuhlathulula, "Nizokufunda ukuthanda ubusuku. Umkhanyo nawufikako singasebenza bese kuthi nasele kufika ubunyama, singalala siziphumulele."
P10	Le yindlela ubusuku obeza ngakhona ethresteni ka-Opio.

images:

illustrations/pages/1130.png
illustrations/pages/1131.png
illustrations/pages/1132.png
illustrations/pages/1133.png
illustrations/pages/1134.png
illustrations/pages/1135.png
illustrations/pages/1136.png
illustrations/pages/1130.png
illustrations/pages/1137.png
illustrations/pages/1138.png
illustrations/pages/1139.png

translations:

Afrikaans (Translation)	Hoe die nag na Opio se dorp gekom het	id=11503
Anii (Adaptation)	Ɖaa gɩjibɔŋɔ gɩ pɩ Opiyo agapapiri nɩ ma	id=34928
Ekegusii (Translation)	Buna obotuko bwachete ase ekenyoro Ki'Opio	id=2372
English (Original)	How night came to Opio's village	id=2102
French (Translation)	Comment La Nuit Vint Au Village D'Opioc	id=10841
Kikamba (Translation)	Ũndũ Kĩvindu Kyokie Ndũanĩ Ya Opio	id=2373
Kiswahili (Translation)	Jinsi usiku uliingia kijijini kwa kina Opio	id=8690
Kiswahili (Translation)	Jinsi usiku ulivyoingia kijijini	id=16587
Luganda (Translation)	Engeri Ekiro Gye Kyajja Ku Kyalo Kya Kajoba	id=2375
Lugbarati (Translation)	Ini Eca Opio Vile Angua Ngoni Ngonia	id=2388
Lumasaaba (Translation)	Isaambo Isi Shishiilima Sheetsila Mu Shaalo Sha Opio	id=3112
Lunyole (Translation)	Engeri Eyi Owiire Wajamo Mu Hitahere Hya Watindi	id=2389
Lunyole (Translation)	Esambo Eyi Wire Wajaambo Muhitehere Hy’Opio	id=8692
Lusoga (Translation)	Endhidha yo obwire ku kyalo kyo Opiyo	id=28338
Lusoga (Translation)	Engeri obwire gye bwaidhamu ku kyalo kya Opio	id=30609
Maa (Translation)	Eneikunúnye Enkéwarie Emurúa E Opio	id=2777
Ng’aturkana (Translation)	Kona Abunio Aribu Nadakar a Opio	id=2390
Oluwanga (Translation)	Shinga Eshiro Shietsa Mulukoba Lwa Opio	id=2391
Siswati (Translation)	Indlela busuku lobefika ngayo khabo Opio	id=34472
Tshivenḓa (Translation)	Nḓila ye vhusiku ha swika ngayo ha vho Opio	id=34251
Xitsonga (Translation)	Mafikelo ma Vusiku	id=34325
