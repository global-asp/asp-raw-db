url:	https://africanstorybook.org/reader.php?id=32070&d=0&a=1
id:	32070
title:	Mvumilivu hula mbivu
author:	Ursula  Nafula
artist:	Adonay  Gebru
lang:	Kiswahili
level:	First paragraphs
lic:	Creative Commons: Attribution 4.0
thumb:	http://africanstorybook.org/illustrations/covers/32070.png
desc:	Je

page_text:

P1	Katika kijiji kimoja, kulikuwa na mvulana aliyeitwa Abula.@@Abula hakupenda kusoma wala hata kufungua kitabu. Licha ya kuwa mwanafunzi mvivu alikuwa na tabia mbaya.
P2	Abula alizoea kuiba pesa za mamake na kununua peremende. Hata mama alipozificha, Abula alizipata.@@Alipomaliza kula peremende, Abula angeenda kucheza na marafiki zake.
P3	Baada ya muda, Abula aliacha kwenda shuleni. Alicheza mchana kutwa na kurudi nyumbani jioni.@@Mamake alipogundua jambo hilo, alikuwa na wasiwasi.
P4	Mama alimwambia mumewe, "Mtoto wetu amekuwa mtukutu. Nadhani hata haendi shuleni. Pia ananiibia pesa."@@Baba aliwaza juu ya njia mwafaka ya kubadilisha tabia za Abula.
P5	Alimwambia mkewe, "Wakati mwingine, zifiche pesa zako katika kurasa za kitabu. Kwa vile yeye hafungui vitabu, pesa zako zitakuwa salama pale."
P6	Siku iliyofuata, Abula alitafuta pesa za mamake kila mahali lakini hakupata chochote.@@Aliamua kwenda soko iliyokuwa karibu kuona kama angepata pesa zozote.
P7	Baba aliona kule Abula alikuwa akienda.@@Alisema, "Mwanangu, ninajua kwa nini unakwenda sokoni. Sasa rudi nyumbani ukatafute pesa kwenye vitabu."
P8	Abula alishangaa, lakini alikwenda nyumbani akatafuta kwenye vitabu.@@Alizipata pesa ambazo mamake alikuwa ameficha.
P9	Siku iliyofuata, Abula alitafuta tena kwenye vitabu. Lakini, hakuna pesa zozote zilizokuwa zimefichwa humo.@@Alimwuliza babake kwa nini hakupata pesa zozote kwenye vitabu.
P10	Babake alitabasamu kisha akamjibu, "Mwanangu, je, ungependa upate pesa nyingi za kununua vitu vingi vitamu?"@@Abula alimjibu, "Bila shaka, baba."
P11	Babake alisema, "Nisikilize vizuri. Soma vitabu vyako na uhudhurie shule. Utapata zawadi nyingi kwenye vitabu. Usikate tamaa."@@Abula alijibu, "Lakini baba, kusoma ni kazi ngumu. Vitabu vinachosha mno!"
P12	Baba aliwaza juu ya kumhamasisha mwanawe. Alimwambia Abula, "Hebu tusome pamoja. Nitakusaidia upate mali vitabuni."@@Abula alisoma kwa bidii. Mwishoni, alifaulu na kuishi maisha mazuri.

images:

illustrations/pages/27719.png
illustrations/pages/27708.png
illustrations/pages/27709.png
illustrations/pages/27710.png
illustrations/pages/27711.png
illustrations/pages/27712.png
illustrations/pages/27713.png
illustrations/pages/27714.png
illustrations/pages/27715.png
illustrations/pages/27716.png
illustrations/pages/27717.png
illustrations/pages/27718.png
illustrations/pages/27719.png

translations:

English (Original)	A father's lesson	id=31944
Kinyarwanda (Translation)	Inama z' Umubyeyi	id=32137
