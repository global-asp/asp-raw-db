url:	http://africanstorybook.org/reader.php?id=20906&d=0&a=1
id:	20906
title:	Isiganwa Rigamije Ubumwe Muri Afurika
author:	Daniel Tuyisenge
artist:	Brian Wambi
lang:	Kinyarwanda
level:	First sentences
lic:	Creative Commons: Attribution 4.0
thumb:	http://africanstorybook.org/illustrations/covers/20906.png
desc:	Iyi nkuru iravuga ku bantu babiri bakiri bato birutse muri Afurika bagamije gukwirakwiza ubutumwa bwamahoro. Bagenda

page_text:

P1	Rukundo na Murenzi ni inshuti zikunda kwiruka. Birukaga buri munsi bari kumwe.
P2	Umunsi umwe, Rukundo aravuga ati: "reka tuzenguruke umugabane wacu. Twiruke dushyigikire igitekerezo cy'ubumwe bwa Afurika!"  Murenzi ati: "ahubwo twatinze! Tugende!"
P3	Bafashe ikemezo cyo kwitwaza urumuri rw'ubumwe mu rugendo rwabo. Batangiriye isiganwa ryabo kure iyo mu magepfo y'umugi wa Cape.
P4	Baturutse muri Afurika y'Epfo bakomereza ku nkombe z'iburengerazuba. Banyuze Namibiya, Angola, Repubulika Ihananira Demokarasi ya Kongo na Kameruni. Baruhukira Abuja.
P5	Abasiganwa bo muri Afurika y'Iburengerazuba bifatanije na bo bageze muri Nijeriya. Bakomereje hamwe, bakurikira uruzi rwa Nijeri bakomeza mu burengerazuba.
P6	Umuyaga wo mu butayu muri Mali wababereye inkomyi. Murenzi ni we warushaga imbaraga abandi. Nuko arabayobora bakomeza urugendo.
P7	Ku nkombe ya Gineya muri Konakiri abirukaga bari bahindanyijwe n'ivumbi bagiye koga mu nyanja. Hanyuma bakomereza muri Maroke banyuze muri Senegari na Moritaniya.
P8	I Kasabulanka abirukaga bakinnye n'urundi rubyiruko ku nkombe z'inyanja. Hanyuma, barahaguruka bakomereza mu majyaruguru y'Afurika.
P9	Banyuze muri Alijeriya na Libiya bahagara mu Misiri kugira ngo basure za piramide. Hanyuma bakomereje iburasirazuba, bakurikiye uruzi rwa Nili berekeza mu Bugande.
P10	Barirukanse baca mu butayu na pariki z'ibihugu bitandukanye. Urundi ribyiruko rwifatanije na bo bageze i Kampala. Nuko iryo tsinda ryose rikomereza ku nkombe za Kenya.
P11	I Mombasa bicaye ku mucanga barya umuceri n'amafi. Maze Murenzi aravuga ati: "Reka dufate urumuri rw'ubumwe turujyane ku musozi wa Kirimanjaro."
P12	Ariko Murenzi yari ananiwe. Igihe berekezaga muri Tanzaniya yituye hasi. Abirukaga bose barahagarara basubira inyuma ngo bamutabare.
P13	Murenzi ahereza Rukundo rwa rumuri. Aravuga ati: "Jyana uru rumuri ku musozi wa Kilimanjaro. Mucane urumuri rw'ubumwe bw'umunyafurika."
P14	Abantu  bishimira abasianwaga bati: "Muri intwari zacu!" Bakimara gucana urumuri rw'ubumwe ku isunzu rya Kilimanjaro, basiganwe basubira mu magepfo ya Afurika.
P15	Bahagaze gato ngo boge mu kiyaga cya Malawi. Rukundo abwira Murenzi ati "Twavuye mu magepfo tugana mu majyaruguru none turagarutse. Urugendo rwacu ruri hafi kurangira."
P16	Abasiganwaga bagamije Ubumwe byarangiye berekeje urumuri ahitwa Great Zimbabwe. Abantu benshi bahuriye aha hantu h'ingenzi. Murenzi aramwenyura ati: "Mbega isiganwa!" 

images:

illustrations/pages/19868.png
illustrations/pages/19860.png
illustrations/pages/19861.png
illustrations/pages/19862.png
illustrations/pages/19863.png
illustrations/pages/19864.png
illustrations/pages/19865.png
illustrations/pages/19866.png
illustrations/pages/19867.png
illustrations/pages/19868.png
illustrations/pages/19869.png
illustrations/pages/19870.png
illustrations/pages/19871.png
illustrations/pages/19872.png
illustrations/pages/19873.png
illustrations/pages/19874.png
illustrations/pages/19875.png

translations:

English (Original)	Africa Unity Race	id=19876
Kiswahili (Translation)	Mbio Kuhimiza Umoja Wa Afrika	id=19877
Lukenye (Translation)	Empaka Ezamawanga Ga  Abairugavu	id=21480
Lukenye (Translation)	Empaka Ezamawanga Ga  Abairugavu	id=21507
Lusoga (Translation)	Okuvugania Kwa Afirika Okweyimba	id=21258
