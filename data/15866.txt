url:	http://africanstorybook.org/reader.php?id=15866&d=0&a=1
id:	15866
title:	Fisi Mlafi
author:	Translators without Borders and Pete Mhunzi
artist:	Salim Kasamba
lang:	Kiswahili
level:	First sentences
lic:	Creative Commons: Attribution 3.0
thumb:	http://africanstorybook.org/illustrations/covers/15866.png
desc:	Msichana anakwama kwenye jiwe na mamake anatafuta njia ya kumlinda.  Lakini

page_text:

P1	Hapo zamani,  kulikuwa na dada wawili,  Kalio na Akiru. Siku moja,  walienda kuchota maji mtoni.
P2	Walipokuwa wakirudi nyumbani,  waliketi juu ya jiwe kubwa kupmzika.
P3	Baada ya kupumzika,  Kalio hakuweza kusimama tena. Alikuwa amekwama kwenye jiwe.
P4	Akiru alikimbia nyumbani kumjulisha mama yao. Kalio aliposubiri usaidzi,  Fisi alijificha nyuma ya jiwe akimmezea mate.
P5	Mama alipofika,  alijaribu kumvuta Kalio,  lakini ilikuwa bure. Kalio alikuwa kweli amekwama kwenye jiwe.
P6	Mama alimtuliza Kalio akisema,  "Nitazungusha ua hapa ili uwe salama."
P7	Mama alijenga ua. Aliweka mlango karibu na Kalio ili autumie akimletea chakula.
P8	Mama alipomaliza kujenga ua,  alimwambia Kalio,  "Nitakapokuwa nikikuletea chakula,  nitakuwa nikiimbia wimbo ufuatao kujitambulisha. Utakapousikia,  utanifungulia." lka koku nachirima,  Bala ekena,  Ke. Ke.i. Ya. Tang'arae totokonia kainak ng'akon kile.
P9	Mama aliongeza kumweleza Kalio,  "Usimfungulie mtu mwingine." Mama aliimba wimbo huo kila alipokuja kumwona Atabo. Kalio aliufungua mlango  na kupatiwa chakula.
P10	Fisi alijificha kila wakati akimsikiliza mamake Kalio akiimba.
P11	Fisi alifanya mazoezi mengi akiiga sauti ya mamake Kalio. Mwanzoni,  hakufaulu.
P12	Wanyama wenzake walimshauri Fisi,  "Mmeze nzi wa mtoni ili sauti yako iwe bora."  Fisi alimmeza nzi wa mtoni akaenda kuimba,  lakini Kalio hakuufungua mlango.
P13	Fisi alishauriwa na wenzake tena,  "Labda ukimmeza nzi kutoka sehemu tambarare,  utaimba vizuri." Fisi alifanya alivyoshauriwa na wenzake.
P14	Mara hii,  sauti ya Fisi ilikuwa bora alipoimba. Mlango ulifunguka na Fisi akamla Kalio.
P15	Mamake Kalio alienda kama kawaida kumpelekea chakula. Aliimba mara nyingi,  lakini mlango haukufunguka. Aligundua kwamba alikuwa amempoteza bintiye.
P16	Mama alitaka kujua aliyemla bintiye. Alifanya mkutano na wanyama wote. Baada ya kuwasha moto mkubwa,  aliwaambia,  "Nyote mtauruka moto huu. Aliyemkula Kalio,  ataanguka ndani na kuchomeka."
P17	Wanyama wengine waliuruka moto salama,  mmoja baada ya mwingine. Ilipofika zamu ya Mbweha,  alisita kidogo.
P18	Hatimaye,  Mbweha alipouruka,  moto uliiunguza ncha ya mkia wake. Mbweha alikuwa ameionja damu ya Kalio.
P19	Fisi alikuwa wa mwisho. Alipouruka moto,  alianguka ndani na kuanza kuteketea.
P20	Wanyama walifahamu kuwa Fisi ndiye alimkula Kalio. Waliimba wimbo huu: "Ata kalio,  Anikanyamit ikon koku,  Achakakin nakim na,  Chi. Gi. Gir."

images:

illustrations/pages/6957.png
illustrations/pages/6948.png
illustrations/pages/6949.png
illustrations/pages/6950.png
illustrations/pages/6951.png
illustrations/pages/6952.png
illustrations/pages/6953.png
illustrations/pages/6954.png
illustrations/pages/6955.png
illustrations/pages/6957.png
illustrations/pages/6958.png
illustrations/pages/6959.png
illustrations/pages/6961.png
illustrations/pages/6963.png
illustrations/pages/6965.png
illustrations/pages/6967.png
illustrations/pages/6970.png
illustrations/pages/6972.png
illustrations/pages/7495.png

translations:

English (Original)	Greedy Hyena	id=7550
Ng’aturkana (Translation)	Ebuu Lokarorokanan	id=13312
Somali (Adaptation)	Waraabihii Dhooniga Ahaa	id=12405
