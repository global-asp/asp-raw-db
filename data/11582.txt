url:	http://africanstorybook.org/reader.php?id=11582&d=0&a=1
id:	11582
title:	Imbewu Encinci: Ibali Lika Wangari Maathai
author:	Missing
artist:	Maya Marshak
lang:	isiXhosa
level:	First paragraphs
lic:	Creative Commons: Attribution 4.0
thumb:	http://africanstorybook.org/illustrations/covers/11582.png
desc:	Kweli bali

page_text:

P1	Kwenye yeelali ezikufuphi namathambeka wase Mount Kenya,  eMpuma Afrika,  kwakukho intombazana encinane egama lingu Wangari.
P2	UWangari wayethanda ukuchitha ixesha elininzi phandle. Wayekonwabela kakhulu ukutyala iimbewu esitiyeni sakowabo.
P3	Elona xesha wayelithanda kwakusemalanga. Kwakusithi xa sele kumnyama kakhulu,  yaye engasaziboni izityalo,  ayazi ukuthi lixesha lokugoduka. Wayelandela iindlela ezimxinwa,  enqumla iintsimi,  ewela nemilambo ukugoduka.
P4	UWangari wayengumntwana ohlakaniphileyo kakhulu,  yaye wayekungxamele ukuya esikolweni. Kodwa abazali bakhe babengafuni ukuba angene isikolo. Babefuna ahlale kunye nabo,  abancedise ngomsebenzi wasekhayeni. Uthe xa uWangari sele eneminyaka esixhenxe,  umkhuluwa wakhe wabacenga abazali ukuba bamvumele uWangari aye esikolweni.
P5	UWangari wayekuthanda kakhulu ukufunda! Wafunda iincwadi ezininzi,  ezazimfundisa ngezinto ezininzi ezohlukeneyo. Waqhuba kakuhle kakhulu esikolweni,  kangangokuba wawongwa ukuba ayo kuqhuba izifundo zakhe eMelika. UWangari wazala yimincili! Wayefuna ukufunda banzi ngehlabathi liphela.
P6	Eyunivesithi yaseMelika,  uWangari wafunda izinto ezininzi ezintsha. Wafunda banzi ngokuba izityalo zikhula njani. Kwaye,  wakhumbula ukuthi wakhula edlala nabakhuluwa bakhe emthunzini yemithi esemahlathini amahle ngokwenene wase Kenya.
P7	Ngelixa eqhubeka ngokufunda,  uWangari uye wabona ukuba ubathanda ngenene abantu base Kenya. Wayefuna baphile ngolonwabo nange nkululeko. Waziva ekhumbula kowabo e-Afrika.
P8	Uthe akuqgiba izifundo zakhe phesheya,  wabuyela kwikhaya lakhe eKenya. Uthe akufika kowabo zabe izinto zitshintshile. Wafumana iintsimi ezinkulu zigcwele izwe lonke. Oomama babenganazo iinkuni zokubasa imililo yokupheka. Abantu basekuhlaleni babesokola,  abantwana belamba.
P9	UWangari wayazi ukuba kufuneke enze ntoni. Wafundisa oomama ukutyala iimbewu zemithi. Ithe yakukhula imithi,  oomama bayithengisa ukuze bafumane imali yokondla iintsapho zabo. Bavuya kakhulu. UWangari wabanceda ukuba bazive bomelele.
P10	Ekuhambeni kwethuba,  iye yakhula imithi yangamahlathi. Imilambo nayo yazala ngamanzi kwakhona. Umyalezo kaWangari waduma kwi Afrika yonke. Kunamhlanje,  amawaka namakhulu emithi ikhuliswa yimbewu kaWangari.
P11	UWangari wayesebenze nzima. Abantu kwihlabathi liphela bayibona imisebenzi yakhe,  waze wawongwa ngembasa edumileyo eyaziwa njenge Nobel Peace Prize. Wayengowokuqala owasetyhini,  wase Afrika,  ukufumana lembasa.
P12	UWangari walandulela eli ngonyaka ka 2011,  kodwa qho,  xasibona umthi omhle,  siyamkhumbula.

images:

illustrations/pages/9803.png
illustrations/pages/9803.png
illustrations/pages/9804.png
illustrations/pages/9805.png
illustrations/pages/9806.png
illustrations/pages/9807.png
illustrations/pages/9808.png
illustrations/pages/9810.png
illustrations/pages/9811.png
illustrations/pages/9812.png
illustrations/pages/9813.png
illustrations/pages/9814.png
illustrations/pages/9815.png

translations:

Afrikaans (Translation)	'n Klein Saadjie: Die Verhaal Van Wangari Maathai	id=11337
English (Original)	A Tiny Seed: The Story of Wangari Maathai	id=9809
French (Translation)	Une Petite Graine: L’Histoire De Wangari Maathai	id=10136
Kiswahili (Translation)	Hadithi Kumhusu Wangari Maathai	id=9911
Kiswahili (Adaptation)	Wangari Maathai	id=18329
Kiswahili (Adaptation)	Wangari Maathai	id=19354
Lámnsoʼ (Translation)	Shiŋgoòy: Kimfèr Ke Wangari Mathay	id=14721
Yoruba (Adaptation)	Èso Kékeré Kan: Ìtàn Tí Wangari Maathai	id=11890
