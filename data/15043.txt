url:	http://africanstorybook.org/reader.php?id=15043&d=0&a=1
id:	15043
title:	Kgosi Ya Dinonyane
author:	Lorato Trok
artist:	Wiehan de Jager
lang:	Setswana
level:	Longer paragraphs
lic:	Creative Commons: Attribution 3.0
thumb:	http://africanstorybook.org/illustrations/covers/15043.png
desc:	Dinonyane di tlhopa kgosi ya tsona.

page_text:

P1	Bogologolotala,  dinonyane di ne tsa tshwara kopano. Di ne di batla kgosi, fela jaaka batho le diphologolo. Ke nonyane efe e e tshwanetseng go nna kgosi?
P2	"Ke Ntsu, o nale maatla le seemo sa bogosi!" ga bua nonyane nngwe. "Nnyaa, ga a na serwalo, le fa a goa,  o utlwagala ekare o utlwile botlhoko," ga bua e nngwe.  "Mme Ntšhwe,  ka gonne ke nonyane e kgolo ebile o rora jaaka tau," e nngwe ya goa. "Nnyaa,  ga a itse go fofa. Kgosi ya dinonyane e tshwanetse e itse go fofa."
P3	"Ke akanya gore ke nne kgosi," ga rialo Phikoko,  a tsharolola mogatla wa gagwe. "Ke montle thata." "O mabela thata," ga bua Lerubisi. "Ke nale matlho a magolo go feta dinonyane tsotlhe. Ke tshwanetse ke nne kgosi." "Nnyaa, eseng wena Morubisi," ba goa. "Fa letstasi le tlhaga wena o a robala."
P4	Mme se ga se aka sa ba isa gope. Nonyane nngwe ya tlelwa ke kakanyo. "Yo a ka kgonang go fofela kwa godimo go feta botlhe ke ena a ka nnang kgosi," a rialo. "Ee, ee," ba goa, mme botlhe ba fofela godimo,  godimo, kwa loaping.
P5	Ganse e ile ya fofa letsatsi lotlhe,  kwa godimo ga dithaba tse di kwa godimo mo lefatsheng lotlhe. Ntsu e ile ya fofa malatsi a mabedi mo botaleng jwa legodimo kwa godimo ga dithaba. Mme Lenong lona la fofela godimo malatsi a mararo le sa emise,  go ya go lebagana le letsatsi.
P6	Kwa godimo ga bona, dinonyane tsa utlwa Lenong le goa, "Ke nna kwa godimo, ke kgosi!"
P7	Mme fela kwa godimo ga gagwe, Lenong la utlwa lentswe le lennye, "Tswir, tswir, tswir! Ke nna yo o kwa godimo, ke kgosi. E ne ele Tswere, Motswiri, nonyane e nnye go di feta tsotlhe! O ne a itshwareletse ka diphuka tse dikgolo tsa Lenong fa le fofela kwa godimo!"
P8	"Ga o na go mphala gape," ga bua Lenong, la fofela kwa godimo-dimo kwa moyeng. Le ile la fofela kwa godimo go fitlhela le sa tlhola le kgona go fofa. "Ke kwa godimo go feta dinonyane tsotlhe. Ke nna kgosi ya lona!" la goa.
P9	Mme kwa tlase ga lefuka la gagwe ga tswa nonyane ennye. "Tswir, tswir! Tswir, tswir! Ke nna, o monnye go feta botlhe! Ke nna kgosi ya lona." Lenong le ne le lapile thata le sa tlhole le kgona go fofela kgakala.
P10	Ka jalo la fofela tlase- le nonyane e nnye e sale mo tlase ga lefuka la yona. Dinonyane tse dingwe di ne di tenegetse Tswere. Di ile tsa mo emela, di emetse fela go tomola diphuka tsa gagwe tsotlhe.
P11	Mme nonyane e nnye e e bonako ya bona ka moo di tenegileng ka teng,  mme ya fofela mo mokoting o o lolea wa noga.
P12	"Ka matlho a gago a magolo, o tshwanetse o dise mokoti o mme o mo tshware fa a tswela kwa ntle," ba rialo go Morubisi. Ka jalo Morubisi a leta mo pele ga mokoti.
P13	Mme fela letsatsi le ne le thutafetse mme ka sebakanyana Morubisi ke fa a ile ka boroko. Nonyane e nnye ya okomela kwa ntle,  ya bona Morubisi a robetse,  z-zip, ke fa e ile.
P14	Morubisi o ne a swabile thata gore o tlogetse nonyane e nnye e tshaba. Jaanong o tsoma fela bosigo. Motshegare, o a robala, kgakala le matlho a dinonyane tse dingwe.

images:

illustrations/pages/306.png
illustrations/pages/292.png
illustrations/pages/295.png
illustrations/pages/293.png
illustrations/pages/294.png
illustrations/pages/296.png
illustrations/pages/297.png
illustrations/pages/299.png
illustrations/pages/300.png
illustrations/pages/301.png
illustrations/pages/302.png
illustrations/pages/303.png
illustrations/pages/305.png
illustrations/pages/304.png
illustrations/pages/307.png

translations:

Afrikaans (Translation)	Die Koning Van Die Voëls	id=10815
Afrikaans (Translation)	Koning Van Die Voëls	id=20077
Chinyanja (Translation)	Mfumu Ya Mbalame	id=15710
ChiTonga (Translation)	Mwami Wabayuni	id=15709
ChiTonga (Translation)	Mwami Wabayuni	id=18648
CiNyanja (Translation)	Mfumu Yambalame	id=18667
Dhopadhola (Translation)	Kere Pa Winyin	id=15763
English (Original)	King of the Birds	id=920
English (Adaptation)	The Clever Little Bird	id=5397
French (Translation)	Le Roi Des Oiseaux	id=12680
IciBemba (Translation)	Imfumu Yafyuuni	id=18687
isiXhosa (Translation)	Uncede Inkosi Yeentaka	id=17575
isiZulu (Translation)	Inkosi Yezinyoni	id=12645
isiZulu (Adaptation)	Ungcede Inkosi Yezinyoni	id=13601
Kikamba (Translation)	Musumbi Wa Nyunyi	id=3123
Kiswahili (Translation)	Mfalme Wa Ndege	id=3116
Lugbarati (Translation)	Opi Aria Yi Ni	id=3121
Lugwere (Translation)	Kabaka We Nyonyi	id=16552
Lumasaaba (Translation)	Umuyiinga We Binywiinywi	id=3117
Lumasaaba (Translation)	Umuyiinga We Binywiinywi	id=8697
Lunyole (Translation)	Habaha W’Enyuni	id=3119
Maa (Translation)	Olkínkí Le Oó Imotónyi	id=7206
Mampruli (Translation)	Ninsi Natitari	id=20388
Oluwanga (Translation)	Omwami Wa Amayoni	id=3120
Portuguese (Translation)	Rei Das Aves	id=16660
Sepedi (Translation)	Kgoši Ya Dinonyana	id=18160
Sesotho (South Africa) (Translation)	Morena Wa Dinonyana	id=20036
SiLozi (Translation)	Mulena Walinyunywani	id=18730
Tshivenda (Translation)	Khosi Ya Zwiṋoni	id=18183
Xitsonga (Translation)	Hosinkulu Ya Swinyenyana	id=18871
