url:	http://africanstorybook.org/reader.php?id=15057&d=0&a=1
id:	15057
title:	Ghám Akai Ye Tayíné
author:	Beatrice Tafon Takeh
artist:	Catherine Groenewald
lang:	Lámnsoʼ
level:	First sentences
lic:	Creative Commons: Attribution 3.0
thumb:	http://africanstorybook.org/illustrations/covers/15057.png
desc:	Shiŋgòn shee wan wìr Turkana shìn shi-iì kúy kér ghám yímóʼó

page_text:

P1	 Yì-ìi dzə̀ é ghan se Akai-iì dzə̀ə́ e bór,  yèwov-ìi lo,  wù wàa neèr wun,  wù wàa buuné e ghàm,  a yí-iì bòŋ é ŋàŋ. Fər yèwov woo wíiy-iì bà gham rə̀n a dzə̀ e viyáŋ vi.
P2	Gham yee shooyi-iì kér nshòm ye baaŋèn yìmóʼ a yí tókirì,  yìmòʼ-oò səə́ne moo mbàʼ,  a yìmòʼ səə́ne ji lìŋ. Yí-iì dzə̀ jeéy fo gham se yìy à Akai-iì kér e wun tàv sí.
P3	Nsay yee fo láʼ Akai-iì dzəə̀n dzə̀ nsay kiŋgaŋ,  a yì-iì lume,  e kfə̀n a ker vilán e ŋàŋ. Aŋgám visíy wùn à aŋgámé,  à yósi-iì ŋəʼ ŋə̀ʼə̀n fó. Yii bey,  bó yòʼ-oò dzə̀ vifá vìn vi kùm Akai gheéy.
P4	Yèwov-iì lo,  wù wàa suúy jii,  "Gham rə́ ntay rə̀ne lo,  yí wàa kìŋsìn fo kinyo ke bi kí koóy Akai."
P5	Akai-iì dzə̀ wán,  a wù-uù fìír é ŋàŋ. Yii bèy,  wù shwéʼ, e kìíy fo ndzə́v ye tuŋén yee fó mensə̀mé-eè dzəə̀n.
P6	Wù-uù sòvìr,  e kìíy fo Manyatta yàá və̀-əə̀ dzə̀ən. Lo,  wù kù nèn a wàʼrì,  a dù,  wùn yàá və wàa no vín kamir.
P7	Wìy lòo dzə e kishiíy kímóʼ kí,  vishí vi bír Akai. Wù-uù fəə̀ ji wun du fo yeèyèwóv wùn,  e làa yòʼ meé fo. Wù-uù fəə̀,  e nèn lày aàgwan. Wun woo Akai wáa fàn feyì.
P8	Wù nèn dzə̀ʼə̀m e sar kici,  a shìy ji wìr sàa fəə́sín woó sə wun a? Ntàm lòo dàr,  wù nèn buùné,  njèm shí wun.
P9	Njèm yee shooy-iì dzə̀ jii,  Wù néŋ a e wun ghàm ye tayíné. Kì-iì kooy bèy,  a wiíy wùmòʼ,  a wù sə́nén yeèyèwov féyì-iì rə́si wun. Wiíy woo shooy nèn ŋwèʼ shéʼ,  e nèn fò vín kamir sho e kighin ke kuʼùn ki kirúnén.    Kù mo Akai ràmsìn kiwó ji wun sə́ a vín rə̀y sho,  e nèn yìmèn fo mbuùné.
P10	Akai ku nèn a mvə̀ʼ sí ji weè,  e lòo leéy yúv,  e nèn yèn shinə́n,  a shi náŋsín wún,  e dzə̀ʼə̀m e tam kici e wun kitu.
P11	Mo Akai ŋaʼayin é yuv,  shinə́n shiy shi nèn dzə̀vtì vav,  a feŋ,  a dù,  a dìn dzə́ə e Akai,  wù wáa jùmrì shinə́n shiy.
P12	Akai dù e mèé fomó̀ʼó,  a dzə́ə si jáv fó sibaà. Shiǹén she shì-iì səə́ne,  kiʼ moo mbàʼ shìy shi nèn màʼ gham,  a yí shwínén yé Akai.
P13	Mo Akai liìn gham rə̀y fo nsay,  e nèn yèn mo wìr tiirin kiwuú dù,  e kù nèn kìíy ji dzə̀ á ké yèwov. Shintàm shi lòo dàtìr,  wù yén shiwán she ́ ndzəv ye tuŋéné fo áwune-eè tú mendzə́v.
P14	Kfə́ə Akaiyi yén wun,  e nèn a yòv,  a cèŋ,  a səəsí wun folaʼ. Vé-eè gwàr bvə́y,  e tòn ji á shéʼri á kfə́n ye wan wov kfənen é bàm là kinyo.
P15	Akai ku nèn dzə̀ʼə̀m e wun ghàm ntayi,  a kfər lúm kitin ke bvəy ye vé-eè tònèn rə̀y,  wúné wáa bòŋ wun.

images:

illustrations/pages/6007.png
illustrations/pages/5845.png
illustrations/pages/5846.png
illustrations/pages/5847.png
illustrations/pages/5848.png
illustrations/pages/5996.png
illustrations/pages/5997.png
illustrations/pages/5999.png
illustrations/pages/6000.png
illustrations/pages/6001.png
illustrations/pages/6002.png
illustrations/pages/6003.png
illustrations/pages/6004.png
illustrations/pages/6005.png
illustrations/pages/6006.png
illustrations/pages/6007.png

translations:

English (Original)	Akai's Special Mat	id=6008
English (Adaptation)	Abike's Day 	id=21453
French (Translation)	La Natte Spéciale D’Akai	id=9301
French (Translation)	Akai Et Sa Natte Spéciale	id=10137
Fulfulde (Translation)	Daago Nyeenyungo  Ngo Rakiya	id=10013
Hausa (Translation)	Tabarmar Ta Masumman Ta Akai	id=9978
isiNdebele (Translation)	Ilanga Lika Abike	id=21461
isiZulu (Translation)	Usuku Luka Aphiwe	id=21458
Kanuri (Translation)	Buji Masamanne Nanaye	id=10040
Kiswahili (Translation)	Mkeka Wa Akai	id=7860
Luganda (Translation)	Omukeeka Gwa Nakaayi Ogwenjawulo	id=8273
Lugbarati (Official) (Translation)	Atako Vɨ́lé Àfa Gèrì E'daápɨ Rɨ̀	id=8781
Lumasaaba (Translation)	Lusamba Lwa Kakayi Lwaburaawa	id=8272
Lunyole (Translation)	Omukeeka Gwa Akai Omutoongole	id=8396
Maa (Translation)	Esos E Naserian	id=7858
Ng’aturkana (Translation)	Akapet Nabekot Na Akai	id=7038
Oluwanga (Translation)	Liyambo Lia Akai	id=8271
Portuguese (Translation)	O Tapete Especial De Akai	id=16096
Sepedi (Translation)	Mmetse Wa Akai Wa Bohlokwa	id=7493
Sepedi (Translation)	Moseme O Itsheng Wa Akai	id=10697
Sesotho (South Africa) (Translation)	Letsatsi La Abike	id=21466
Setswana (Translation)	Moseme Wa Ga Akai  O O Kgethegileng	id=7772
Siswati (Translation)	Imadi Yathembi Lebalulekile	id=13073
Siswati (Translation)	Lilanga La-Abike	id=21455
Zarma (Translation)	Akay Tangaraa Kaŋ Ga Maamaacandi	id=10104
