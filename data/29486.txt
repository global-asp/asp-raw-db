url:	https://africanstorybook.org/reader.php?id=29486&d=0&a=1
id:	29486
title:	Ow'Oluganda  omulabufu
author:	Bakali Kasolo and Kyambogo  University
artist:	Tadesse Teshome
lang:	Lusoga
level:	Longer paragraphs
lic:	Creative Commons: Attribution 4.0
thumb:	https://africanstorybook.org/illustrations/covers/29486.png
desc:	Ensaalwa nObusiru kya kabi ngobitabiike! Olufumo luno lwafumibwa ni Mugoya Dhaatemwa. Ekitundu kino kyakyusibwa okuva mu luzungu n Ebivaagho Lutyabuka.

page_text:

P1	Mu  nse  edh'eira, ghaaligho  Omusaadha  eyali  ni  batabane  be  basatu.  Aseembayo   obuto, n'eyali  asinga  obugezi, ni  Ise  yeyasinga  okugonza.  Ghano  Omusaadha  y'akikakasa  ati,  batabane  be bale  ababiri  baali  n'ensaalwa.  Kale  Ise bwe,  bwe  yafa, y'alekera  batabanebe  ababiri  abakulu, ente  dhe  dhonadhona. Y'alekera  mutabanewe  omuto  ente  erima  ndala. Aye   era  bakulu  be  baali  baakamusaalirirwa.
P2	Lwali  lulala, baakoba, "Tuli  n'okwita  Enume yo." Neeyali  Omuto, kale  tiyaghakania. Y'akoba,"Obanga  ekyo  bwe  kiteekwa  okuba, ghazira  kyenhinza  kukola. Mumpe  Oluwu." Bwe  basala  Enume, yatwala  Oluwu. Ng'amaze  okulukaza, yaniina nalwo  ku  Muti.
P3	Nga  bwe  bw'azimeera, ekikunsu  ky'Abasuubuze ky'aidha  okusula  ghansi agh'Omuti. Mu  bwire  ghagati,  Omuvubuka  y'atandiika  okukuba  Oluwu n'Olwigo.  Olwigo  bwe lwakuba  Oluwu, lw'abbwatuka  oti  Laadu.Abasuubuze  baaloghooza  bati   Amaadhi   ag'Omugozi  gatuuse. Baalumuka,  baaleka  eby'Obugaiga  byabwe  agho.          Baalumuka  baaleka  eby'Obugaiga bwabwe  enhuma.
P4	Omuvubuka  y'asitula  eby'Obugaiga   y'abitwala eka ye  Baganda  be. Baamubuuza,"Ebintu  bino  byonabyona  obitoiregha?" Yakoba,"Omugheendo ogw'Amawu  guli  ku bughanana  kale  nfunie  bino  byonabyona  mu Luwu  lwange  olulala."
P5	Bagandabe  amangu  ago, baasala  Ente  dhaabwe. Baaja  mu  Kiya  baayeta,"Amawu  agatanwa!  Amawu  agatanwa!" Abantu  mu  Kiya  baakoba,"Titwenda  Mawu  gaimwe!" Baanhinkaala  inho baakoba  muganda  waibwe,"Watusirughaza, kale  ng'ekibonerezo,  tuja  kukuma  ku  Kabooto  ko  omuliro."
P6	Muganda  wabwe  y'akoba,"Ghazira  kyensobola  kukola, aye  mumpe  Eivu." Baayokya  Akabooto  ke. Yatoola  Eivu,  y'alita  mu  Kisagho, y'alitwala  y'Akabooto  k'Omukombe. Omukombe  y'amugha  olukusa  okusula  mu  Kabooto  ke. Bwe  yali  aja  okulya,y'akoba  Omukombe,"Labirira  Ekisagho  kino,  kirimu  eby'ogaso   bingi."
P7	Mu  nco, yatandiika  okughoghoigana.  Omukombe yafuluma  amubuuze  ekimutuseeku."Eriyo  atoire   ebintu  byange  eby'omugaso  y'andhikizaagho  Eivu!"Omuvubuka  y'akungiriza. Omukombe  tiyayenda  liinalye  kw'ononeka. Kale  y'akoba,"Ndhida  ku  giidhuza  ni  ky'onaaba  oyenze."Yagiidhuza  Engaano, na  buli   kika  kya nsigo.
P8	Omuvubuka  y'airayo  eka  y'akoba,"Mubone, Eivu  lifuuse  lya  beeyi. Mubone  byensoboire  okugula okuva  mw'Ivu  eryo."Bagandabe baaja  baayokya  Obubooto  bwaibwe  boona.  Baatwala  Eivu  mu Kiya  baaghoghoigana,"Eivu  ery'okutana! Eivu  ery'okutana!"Buli  muntu yakoba,"Nga  muli  bakumbaavu, ani  anagula  Eivu?"
P9	Bagandabe  baadhuunha  inho, era baasalagho  okwita  Muto  wabwe. Baamusiba  bamusandikira mu Kiibo, basobole okumutwala ghaigulu ku  Kisozi, yegalangule  aje  okutuuka  ghansi  ng'afiire. Bwe  baali  batwala  Ekiibo  ku  Kisozi,  baayaganana  n'Omusaadha  omukaire. Y'abakoba,"Ente  dhange  dhi numwikeku, musobola  okudhindhikiza?"Abavubuka baisa  Ekiibo  ghansi, baalumuka.
P10	Omuvubuka  yali  mu  Kiibo  yayeta  Omusaadha   omukaire. Yabuuza,"Obaire  otya?" Omuvubuka  yairamu,"Bali  kwenda  nfuuke  Kyabazinga,  aye  tyenda." Omusaadha  omukaire  yakoba,"Ghemba  mu  Kiibo  nhiinza  okufuuka  Kyabazinga?" Omuvubuka  y'airamu  ati,"  Yi."
P11	Omukaaire  y'atoola  Omuvubuka  mu  Kiibo,  mwene  y'akingiramu. Bagandabe  nga  baize  n'Ente, baasitula  Ekiibo  baakisuula  okukituumya  Ekisozi.  Omuvubuka  yatoola  Ente  edh'Omukaire yadhitwala  ewuwe. Bagandabe  beewunia  nga  yali   akaali   mulamu, aye  mu  byonabyona  baakoba, "Ente  dhino  odhitoire  gha?"
P12	Yakoba,"Ghaligho  Ente  kamaala  ghansi  agh'eKisozi. Ghe  mutuumira  mu  Biibo  okuva ku  Kisozi, mwidha  kwagaanaghoku  mwena." Bagandabe  baingira mu  Biibo. Muganda  wabwe  omulabufu, yasuula  Ebiibo  okubituumya  Ekisozi.Yaghangaala  nga  musangaavu.

images:

illustrations/pages/19342.png
illustrations/pages/19349.png
illustrations/pages/19340.png
illustrations/pages/19351.png
illustrations/pages/19345.png
illustrations/pages/19348.png
illustrations/pages/19342.png
illustrations/pages/19341.png
illustrations/pages/19347.png
illustrations/pages/19344.png
illustrations/pages/19350.png
illustrations/pages/19343.png
illustrations/pages/19346.png

translations:

Afaan Oromo (Original)	Qaxalee Ilma	id=19411
English (Translation)	Clever brother	id=19414
Kiswahili (Translation)	Ndugu mwerevu	id=21621
Lámnsoʼ (Translation)	Wán wo wù fiirsin é ŋàŋ	id=22293
Lusoga (Translation)	Ow'oluganda omugezi	id=30031
