url:	https://africanstorybook.org/reader.php?id=38053&d=0&a=1
id:	38053
title:	Nnoe ne ɛpɛ berɛ
author:	Ofosu  Frimpong
artist:	Salim Kasamba
lang:	Asante Twi
level:	First paragraphs
lic:	Creative Commons: Attribution 4.0
thumb:	http://africanstorybook.org/illustrations/covers/38053.png
desc:	Adoe bi firi ne fie a ɛwɔ bepɔ so esiane sɛ na ɛpɛ a ano yɛ den asi kɔpue wɔ bea bi a na biribiara wɔ hɔ.

page_text:

P1	Na ɛpɛ a ano yɛ den asi asaase nyinaa so. Ɛserɛ ne nnua nyinaa ahye.@@Nsutene awe ama ɛntumi ntene bio. Na aduane ne nsuo a wɔnom mpo nni hɔ.@@Yei maa nnipa, anantwie ne wuram mmoa nyini anyɛ fɛ.
P2	Ɛkɔm ade nnoe ahodoɔ a wɔtete mmepɔ no so ama wɔnam so awuwu. @@Da bi, adoe baako yɛɛ n'adwene sɛ ɔbɛtu anammɔn akɔpɛ baabi a ɛpɛ ɛnsii hɔ.
P3	Adoe no tuu kwan kyɛree yie. @@Ɔfaa wuram, foroo mmepɔ sane hurihuri abotan nyinaa so.
P4	Na nea ɛkɔbaeɛ ara ne sɛ, adoe no kɔpuee baabi a wɔfrɛ hɔ Tirkol.
P5	Adoe no kɔhunuu nnuaba ahodoɔ ne nsutene wɔ Tirkol.
P6	N'ani gyee yie. Adoe no tenaa hɔ didii nuaba ahodoɔ no bi nyinii fɛfɛɛfɛ. @@Na ɔdware nsutene no mu dabiara.
P7	Ɔtenaa hɔ kakra no, ɔyɛɛ n'adwene sɛ ɔbɛsan akɔ  ne nkyi. Ne botaeɛ nyinaa ne sɛ, ɔpɛ sɛ ɔkɔhwɛ nea wɔatumi agyina ɛkɔm a ɛbaeɛ no ano. @@Ɔfaa nnuaba bebree na ɔde n'ani kyerɛɛ kwan a wafa so dada no so.
P8	Ɔdruu mmepɔ no so no nnoe no a wɔwɔ ahoɔden no nyinaa bɛhyiaa no maa no akwaaba.
P9	Na obiara pɛ aduaba a ɔde baeɛ no bi adi. @@Wɔbisaa no sɛ, "Saa beaeɛ no wɔ henefa? Yɛn nyinaa pɛ sɛ yɛkɔ hɔ bi."
P10	Adoe no dii Tirkol hɔ adanseɛ kyerɛɛ wɔn ma ɔhyɛɛ wɔn bɔ sɛ ɔde wɔn bɛkɔ hɔ bi.
P11	Nnnoe no nyinaa kɔtenaa Tirkol kɔtoaa wɔn abrabɔ so wɔ hɔ. @@Wɔdii nse kaa ntam sɛ wɔntu wɔn nnan nsi mmepɔ no so bio.
P12	Ankyɛ koraa na nnoe no a wɔtete Tirkol dada no hunuu sɛ nnoe no a wɔfiri mmepɔ no so nso abɛka wɔn ho.
P13	Tirkol nnoe no dii abooboo sɛ wɔn nnuaba no bɛsa. Yei nti, wɔyɛɛ wɔn adwene sɛ.@ @Wɔbɛpamo nnoe no a wɔfiri mmepɔ no so ama wɔasan akɔ wɔn nkyi.
P14	Dakoro bi, na nnoe no a wɔfiri mmepɔ no so renom nsutene no bi, Ɛhɔ ara na Tirkol nnoe no de mmaa toaa wɔn. @@Na wɔpɛ sɛ wɔpamo wɔn firi wɔn kurom hɔ.
P15	Nanso wɔreyɛ abɛto wɔn no na nnoe no mu panin sane firi dua bi so te sii fam.@@Ɔbisaa nnoe no sɛ, "Adɛn nti na mopɛ sɛ moko? Aduane pii wɔ hɔ ma yɛn nyinaa."
P16	Nnoe no nyinaa hunuu sɛ nokwaresɛm pa ara na adoe panin no kaeɛ no. @@Ɛfiri saa berɛ no, Tirkol nnoe ne nnoe a wɔfiri mmepɔ no so tenaa asomdwoeɛ mu a wɔanko bio.

images:

illustrations/pages/18796.png
illustrations/pages/18786.png
illustrations/pages/18788.png
illustrations/pages/18789.png
illustrations/pages/18790.png
illustrations/pages/18791.png
illustrations/pages/18792.png
illustrations/pages/18793.png
illustrations/pages/18794.png
illustrations/pages/18795.png
illustrations/pages/18796.png
illustrations/pages/18797.png
illustrations/pages/18798.png
illustrations/pages/18799.png
illustrations/pages/18800.png
illustrations/pages/18801.png
illustrations/pages/18802.png

translations:

Afaan Oromo (Translation)	Jaldeesafi Hongee	id=20429
Amharic (Translation)	ዝንጀሮና ድርቁ	id=20500
Anii (Adaptation)	Gʊlǝma n'akʊná	id=36185
English (Original)	Monkey and the Drought	id=18803
English (Adaptation)	Monkey and the Drought	id=19767
French (Translation)	Le singe et la sécheresse	id=33439
Fulfulde Mbororoore (Translation)	Dorooji bee Weelo	id=31993
Hausa (Nigeria) (Translation)	Biri da Fari	id=20511
Hausa (Nigeria) (Translation)	Birai a Lokacin Fari	id=21366
Hausa (Nigeria) (Adaptation)	Birai a Lokacin Fari	id=36131
IsiNdebele (Zimbabwe) (Translation)	UNkawu ngomnyaka wendlala	id=21689
isiZulu (Translation)	UNkawana nesomiso	id=20725
Kinyarwanda (Translation)	Inkende n'amapfa	id=23850
Kiswahili (Translation)	Kima na kiangazi	id=18804
Kiswahili (Translation)	Kima na kiangazi kibaya	id=20440
Lusoga (Translation)	Wankembo mu Kyeya	id=22500
Ng’aturkana (Translation)	Ekadokot Ka Akamu	id=20411
Otuho (Translation)	Aŋidony iko Otorogol	id=33092
Otuho (Translation)	Aŋidony Iko Otôrôgôl	id=37198
TjiKalanga (Translation)	Hoko mugole lehhala	id=35372
