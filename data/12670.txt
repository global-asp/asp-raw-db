url:	http://africanstorybook.org/reader.php?id=12670&d=0&a=1
id:	12670
title:	Likizo Kwa Nyanya
author:	Brigid Simiyu
artist:	Catherine Groenewald
lang:	Kiswahili
level:	First paragraphs
lic:	Creative Commons: Attribution 4.0
thumb:	http://africanstorybook.org/illustrations/covers/12670.png
desc:	Watoto wawili wana msisimko wanapojitayarisha kumtembelea nyanya yao kijijini.  Wanafurahia maisha kijijini sana wanpourudi nyumbani

page_text:

P1	Odongo na Apiyo waliishi na baba yao mjini. Kila wakati waliitazamia likizo. Hawakutazamia kufungwa shule tu,  bali pia kumtembelea nyanya yao. Nyanya aliishi katika kijiji cha wavuvi karibu na ziwa kubwa.
P2	Odongo na Apiyo walifurahi kwani ulikuwa wakati wa kumtembelea nyanya kwa mara nyingine.   Usiku huo,  walifunganya mifuko yao tayari kwa safari ndefu ya kwenda kijijini. Usiku kucha walizungumza juu ya likizo na kumtembelea nyanya kijijini.
P3	Asubuhi iliyofuata,  waliondoka mapema kwenye gari la baba yao kuelekea kijijini. Safarini,  waliiona milima,  wanyama wa pori na mashamba ya majani chai. Walihesabu magari yaliyopita na kuimba nyimbo walizofunzwa shuleni.
P4	Baada ya muda,  walichoka na kulala.
P5	Walipofika kijijini,  baba aliwaamsha Odongo na Apiyo. Nyumbni kwa nyanya yao,  Nyar-Kanyada,  walimkuta akipumzika kwenye mkeka chini ya mti. 'Nyar-Kanyada'  inamaanisha 'binti wa watu wa Kanyada.'  Alikuwa mwanamke mrembo na mwenye nguvu.
P6	Nyar-Kanyada aliwakaribisha kwa kucheza na kuimba kwa furaha.   Wajukuu wake walifurahi na kumpa zawadi walizomletea kutoka mjini. "Fungua zawadi yangu kwanza," Odongo alimsihi. "La,  atafungua yangu kwanza!" Apiyo akasema.
P7	Nyar-Kanyada aliwabariki wajukuu wake baada ya kuzifungua zawadi.
P8	Baada ya kupmzika,  Odongo na Apiyo walitoka nje. Walifurahia kuwakimbiza vipepeo na ndege.
P9	Walipanda juu ya miti na kurushiana maji ziwani.
P10	Giza lilipoanza kuingia,  walirejea nyumbani. Nyanya aliwaandalia chakula,  lakini walikuwa tayari wamelala kabla ya kumaliza!
P11	Siku iliyofuata,  baba yao aliondoka na kurudi mjini.  Aliwaacha Odongo na Apiyo kwa nyanya yao.
P12	Odongo na Apiyo walimsaidia nyanya yao kufanya kazi za nyumbani. Walitafuta kuni na kuchota maji. Wakakusanya mayai na kuchuna mboga kutoka kwenye bustani.
P13	Nyar-Kanyada aliwafunza wajukuu wake jinsi ya kupika ugali mwororo walioula kwa kitoweo cha nyama. Pia aliwaonyesha namna ya kupika wali wa nazi walioula kwa mchuzi wa samaki.
P14	Siku moja subuhi,  Odongo aliwapeleka ng'ombe wa nyanyake malishoni. Kwa bahati mbaya,  waliingia shambani mwa jirani. Jirani alikasirishwa sana na Odongo. Alitishia kuwafungia ng'ombe kwake kwa kuwa walikula mimea yake. Baada ya siku hiyo,  Odongo alikuwa mwangalifu alipowachunga ng'ombe.
P15	Siku ya soko,  Odongo na Apiyo walienda pamoja na Nyar-Kanyada. Nyar-Kanyada alikuwa na kibanda cha kuuzia mboga,  sukari na sabuni.   Apiyo alipenda kuwaelezea wateja bei za bidhaa. Odongo naye aliwafungia wateja bidhaa walizonunua.
P16	Kabla ya kurejea nyumbani walimsaidia nyanya ya kuhesabu pesa alizopata siku hiyo kisa walikunywa chai pamoja.
P17	Likizo ilipokaribia kuisha,  watoto walilazimika kurudi mjini. Nyar-Kanyada alimpa Odongo kofia na Apiyo sweta kama zawadi. Aliwatayarishia chakula watakachokula safarini.
P18	Baba yao alipofika,  hawakutaka kuondoka. Walimsihi Nyar-Kanyada aende nao mjini. Lakini alitabasamu na kusema,  "Nina kazi nyingi shambani,  siwezi kwenda mjini. Nitawasubiri mje hapa kijijini tena."
P19	Odongo na Apiyo walimkumbatia na kumuaga.
P20	Odongo na Apiyo waliporudi shuleni,  waliwaambia marafiki wao kuhusu maisha kijijini.   Baadhi ya watoto waliamini kuwa maisha ya mjini ni bora. Bali wengine waliamini maisha ya kijijini ni bora zaidi. Zaidi ya yote,  kila mmoja wao alikubali kwamba Odongo na Apiyo walikuwa na nyanya mpendwa.

images:

illustrations/pages/11661.png
illustrations/pages/11657.png
illustrations/pages/11658.png
illustrations/pages/11659.png
illustrations/pages/11660.png
illustrations/pages/11661.png
illustrations/pages/11662.png
illustrations/pages/11663.png
illustrations/pages/11664.png
illustrations/pages/11665.png
illustrations/pages/11666.png
illustrations/pages/11667.png
illustrations/pages/11668.png
illustrations/pages/11669.png
illustrations/pages/11670.png
illustrations/pages/11671.png
illustrations/pages/11672.png
illustrations/pages/11673.png
illustrations/pages/11674.png
illustrations/pages/11675.png
illustrations/pages/11676.png

translations:

Afrikaans (Translation)	Vakansies By Ouma	id=20074
Asante Twi (Translation)	Mondli Ne Mbali Kɔsra Wɔn Nanabaa	id=18281
ChiTonga (Translation)	Mupumuno Abankaaka	id=18644
CiNyanja (Translation)	Cuti Kwa Ambuya	id=18665
Dhopadhola (Translation)	Ywomirok  Bothi  Adhadha	id=15758
English (Original)	Holidays With Grandmother	id=12084
English (Adaptation)	Mondli and Mbali Visit Grandmother	id=13636
IciBemba (Translation)	Cuuti Kuli Banakulu	id=18684
isiXhosa (Translation)	Ulilitha Noluniko Batyelela Umakhulu Wabo	id=17528
isiZulu (Translation)	Umondli Nombali Bavakashela Ugogo Wabo	id=18756
Lunyole (Translation)	Ohuŋumulira Ewa Nguhwa	id=13480
Lunyole (Adaptation)	Ohuŋuumulira Ewa Nguhwa	id=16613
Ng’aturkana (Translation)	Akilakin Ata Egolitoe Esukul	id=12765
Oluwanga (Translation)	Amaulukho Wa Kukhu	id=12924
Sepedi (Translation)	Re Etela Koko	id=12888
Sepedi (Translation)	Maikhutšong  Le Koko	id=18166
Sesotho (South Africa) (Translation)	Matsatsi a Phomolo Le Nkgono 	id=20030
Setswana (Translation)	Morwesi Le Pule Ba Etela Nkoko	id=16725
Setswana (Translation)	Morwesi Le Pule Ba Etela Nkoko	id=17649
SiLozi (Translation)	Kwapumulo Ni Bokuku	id=18715
Tshivenda (Translation)	Holodeyi Na Makhulu	id=18305
Xitsonga (Translation)	Ku Endzela Kokwana Wa Xisati Hi Tiholideyi	id=19018
