url:	http://africanstorybook.org/reader.php?id=16754&d=0&a=1
id:	16754
title:	Bopelokgale Jwa Ga Nangila
author:	Lorato Trok
artist:	Vusi Malindi
lang:	Setswana
level:	Longer paragraphs
lic:	Creative Commons: Attribution 4.0
thumb:	http://africanstorybook.org/illustrations/covers/16754.png
desc:	A Nangila o tla atlega kwa banna ba ba maatla ba paletsweng?

page_text:

P1	Bogologolo tala go ne go nale monna yo o neng a nale ntho e e botlhoko thata mo leotong la gagwe. O ne a sa kgone go ema le go tsamaya. Monna yo o ne a dula kwa motseng le mosadi wa gagwe le bana.
P2	Banyalani ba ba ne ba nale barwa ba le bararo le morwadi a le mongwe. Leina la morwadiabona e ne e le Nangila. Tiro ya gagwe e ne e le go tlhokomela rragwe. Tiro ya basimane e ne e le go lema masimo le go isa diphologolo phulong.
P3	Nangila e ne e le mosetsana o montle thata. Baagi botlhe ba motse ba ne ba mo rata ebile ba mo tlotla. Batsadi ba gagwe ba ne ba batla gore a nyalwe ke monna yo o siameng. Ba ile ba baya molao o o thata gore ba kgone go mo nyadisa monna yo o siameng.
P4	Mongwe le mongwe yo o neng a batla go nyala Nangila o ne a tshwanetse go tla ka motswi kwa molapong o o gaufi le motse. Motswi o o ne o tla fodisa ntho ya ga rragwe Nangila. Mme fela molapo o ne o tletse ka mewa e e kotsi.
P5	Banna bangwe ba ne ba leka go tla ka motswi oo mme ba boa ba iphotlhere. Banna bangwe ba ne sa ba boe go tswa molapong.
P6	Nangila o ne a tshwenyegile. Tota le bomorrwarragwe ba ne ba tshaba go ya kwa molapong. O ne a swetsa go ya kwa molapong. Mmagwe a re,  "Morwadiake,  fa go paletswe banna ba ba maatla,  wena a o tla atlega?" Mme fela Nangila o ne a feditse le mogopolo wa gagwe.
P7	Fa a le mo tseleng,  Nangila o ne a kopana le mosadimogolo a rwele dikgong. O ne a thusa mosadimogolo go rwala dikgong. Mosadimogolo o ne a leboga. O ile a re go Nangila,  "Ke tla go bolelela gore o fitlhelele jang moya o o maswe wa kwa molapong le gore o dire eng fa o fitlha kwa."
P8	Fa Nangila a fitlha kwa molapong,  o ile a bona mewa e nwa e bile e bina. O ile a leta mme a bogela. Ka bongwe ka bongwe,  mewa e ile ya robala.
P9	Fa mewa yotlhe e sena go robala,  Nangila o ile a itatlhela mo molapong. O ile a bona motswi mme a o tsenya mo kgetsaneng. Fa a thuma a boela kwa morago,  makhubu a ne a mo dikaganyeditse.
P10	Fa Nangila a fitlha kwa ntle ga molapo mewa e ne e tsogile. O ne a tshogile,  mme a opela pina e mosadimogolo a mo rutileng yona: Nna,  morwadia motho,  Ke tswa kwa molapong. Ke tlile ka ntlha ya gore banna ba tshaba go tla. Rre o tlhoka motswi o gore a alafe ntho ya gagwe. Ke ka moo ke leng fa,  mo lefatsheng le ba bantsi ba tshabang go fitlha, Â ka gonne lo babusi.
P11	Lentswe la ga Nangila le ne le le molotsana thata mo ebileng mewa e ile ya mo kopa gore a ba opelele gangwe le gape. Kopelo ya gagwe e ile ya dira gore mewa e robale gape. Ka jalo Nangila a taboga ka lebelo le le feteletseng go boela kwa motseng wa gagwe.
P12	Batho botlhe ba ne ba emetse Nangila gore a boele gae. Fa a fetsa go alafa ntho ka motswi rragwe o ile a kgona go ema gape. Motse otlhe o ile wa bina mme wa paka Nangila.

images:

illustrations/pages/15103.png
illustrations/pages/15103.png
illustrations/pages/15104.png
illustrations/pages/15105.png
illustrations/pages/15106.png
illustrations/pages/15107.png
illustrations/pages/15109.png
illustrations/pages/15110.png
illustrations/pages/15111.png
illustrations/pages/15112.png
illustrations/pages/15113.png
illustrations/pages/15114.png
illustrations/pages/15115.png

translations:

Afrikaans (Translation)	Nangila Se Dapperheid	id=20088
ChiTonga (Translation)	Busicamba Bwaa Nangila	id=18654
CiNyanja (Translation)	Kulimba Mutima Kwa Nangila	id=18672
English (Original)	Nangila's Courage	id=15116
IciBemba (Translation)	Ukushipa Kwakwa Nangila	id=18677
isiXhosa (Translation)	Unangila Igorhakazi	id=17579
isiZulu (Translation)	Isibindi Sikanolwazi	id=16407
Kiswahili (Translation)	Ujasiri Wa Nangila	id=16210
Kiswahili (Adaptation)	Ujasiri Wa Nangila	id=19361
Sepedi (Translation)	Nangila, Mosetsana Wa Sebete	id=18157
Sesotho (South Africa) (Translation)	Mamello Ya Bonolo	id=20040
Setswana (Translation)	Bopelokgale Jwa Ga Bonolo	id=17656
SiLozi (Translation)	Bundume Bwa Nangila	id=18744
Tshivenda (Translation)	Vhuhali Ya Nangila	id=18288
Xitsonga (Translation)	Vurhena Bya Nangila	id=18992
