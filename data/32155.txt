url:	https://africanstorybook.org/reader.php?id=32155&d=0&a=1
id:	32155
title:	Umugore w' Umunyabwenge
author:	Jean Paul Harelimana
artist:	Adonay  Gebru
lang:	Kinyarwanda
level:	Longer paragraphs
lic:	Creative Commons: Attribution 4.0
thumb:	http://africanstorybook.org/illustrations/covers/32155.png
desc:	Umugore w Umunyabwenge yafashije umugabo we gusubiza ibibazo byingenzi.

page_text:

P1	Kera habayeho inshuti ebyiri. Umwe yari umunyabwenge undi ari umupfapfa.@@Umugore w' umupfapfa yari umunyabwenge ariko umugabo we ari umupfapfa.
P2	Igihe baganiraga, Umunyabwenge yaravuze ati: "Umugore wawe ni umunyabwenge, ariko wowe uri umupfapfa. Umugore wange nawe ni umupfapfa, ndumva mubanye mwaba muhwanye."
P3	Umupfapfa arabaza ati: "None se ari nge nawe,umupfapfa ni nde?" Umunyabwenge aravuga ati: "Ndi umunyabwenge nk'uko nawe uri."@@Umunyabwenge aravuga ati: "Niba ari uko ubyemera, reka tuge ku mucamanza kandi ndaza kukubaza ibibazo." Bemeranya kujyayo.
P4	Bageze imbere y' umucamanza, Umugabo w'umunyabwenge yarabajije ati: "Mu kirere habamo inyenyeri zingahe? Ese izingiro ry'isi ribahe? ngaho subiza ibyo bibazo bibiri cyangwa se tugurane abagore bacu."
P5	Ijoro rimwe, umupfapfa yari yicaye hejuru y'inzu abara inyenyeri, umugore we aramubaza ati: "Urimo gukora iki hejuru y'inzu?"
P6	Yaramusubije ati: "inshuti yange yambajije umubare w'inyenyeri ziri mu kirere n'aho izingiro ry'isi riba." Ubu ndimo kubara inyenyeri.
P7	Umugore we yaramubwiye ati: "Mugabo wange, ntugire ikibazo ndakubwira ibisubizo. Yamuhaye umufuka wuzuyemo amasaka aramubwira ati: "Nibakubaza umubare w'inyenyeri ziba mu kirere, uzababwire ko zingana n'aya masaka ari mu mufuka."
P8	Yamuhaye inkoni aramubwira ati: "Nibakubaza izingiro ry'isi aho riri, uzashinge inkoni hasi ubabwire ko ariho zingiro ry'isi. Nibatabyumva neza, uzababwire bayipime."
P9	Umugabo w'umupfapfa yaragiye ariko azirikana inama yahawe n'umugore we.@@Yasubije ikibazo cya mbere ati: "Umubare w'inyenyeri ziba mu kirere zingana n'amasaka ari muri uyu mufuka."@@Hanyuma, yashinze inkoni mu butaka arangije aravuga ati: "Iri niryo zingiro ry'isi."
P10	Umucamanza yaratangaye aramubaza ati: "Ni nde wakubwiye ibi bisubizo? Umugabo w'umupfapfa ati: "Ni umugore wange."@@Umucamanza yarongeye aramubaza ati: "Umugore wawe ni umunyabwenge, agomba kubana n'umugabo w'umunyabwenge nka we. Muzagurane abagore." Umucamanza yababwiye igihe baribuze guhererekanya abagore babo.
P11	Umugabo w'umupfapfa yabwiye umugore we ati: "Natsinze ariko umucamanza yavuzeko utagomba kuba umugore wange kuko uri umunyabwenge."@@Umugorewe yaramusubije ati: "Wihangayika, mfite igisubizo kuri ibyo."
P12	Igihe cyo guhererekanya abagore cyarageze, umugore w'umunyabwenge aha umucamanza isafuriya yo gutekaho nk'impano.@@Umucamanza yafunguye isafuriya, asangamo inkoko itetse ariko ikiriho amoya n'aamaguru uko yakabaye! Yaratangaye, aravuga ati: "Yooo! Ndabibonye, uyu mugore akwiriye umugabo w'umupfapfa nk'uriya koko!

images:

illustrations/pages/25686.png
illustrations/pages/25681.png
illustrations/pages/25682.png
illustrations/pages/25683.png
illustrations/pages/25684.png
illustrations/pages/25685.png
illustrations/pages/25686.png
illustrations/pages/25687.png
illustrations/pages/25688.png
illustrations/pages/25689.png
illustrations/pages/25690.png
illustrations/pages/25691.png
illustrations/pages/25692.png

translations:

English (Translation)	Clever woman	id=22035
Luganda (Translation)	Omukazi omugezi	id=23767
Lusoga (Translation)	Amagezi ag'omukazi	id=27057
Tigrigna (Original)	ብልሓተኛ ሰበይቲ	id=22012
