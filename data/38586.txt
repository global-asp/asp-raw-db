url:	https://africanstorybook.org/reader.php?id=38586&d=0&a=1
id:	38586
title:	Ḓuvha ḽa Vhufa
author:	Dikeledi Queen Shai
artist:	Thulisile Shongwe
lang:	Sepedi
level:	First paragraphs
lic:	Creative Commons: Attribution 4.0
thumb:	http://africanstorybook.org/illustrations/covers/38586.png
desc:	Heyi bugu ya tshiṱori i ṱalutshedza ḓivhazwakale nga ha Ḓuvha ḽa Vhufa

page_text:

P1	——Afrika Tshipembe, ḓuvha ḽa Vhufa ndi holodei ya lushaka ine ya vha hone nga ḽa 24 Khubvumedzi.Heyi bugu ya tshiṱori i amba nga ha ḓivhazwakale ya yeneyo holodei ya lushaka na zwa uri ndi ngani i na ndeme.
P2	Vhathu vhoṱhe vha ḽifhasi vha na vhubvo havho. Vhubvo hashu ndi vhufa hashu.Vhathu vha Afrika Tshipembe vha pembela vhubvo havho nga u kuvhangana nga ḓuvha iḽi sa miṱa, mashaka, zwitshavha, kana sa lushaka.Afrika Tshipembe ḽi na sialala dzo fhambanaho.
P3	Roṱhe Afrika Tshipembe ri na vhufa hune ra ḓikhoḓa ngaho!Afrika Tshipembe ḽi na vhufa ha manakanaka.Kha mvelele dzo fhambanaho hu na tshaka dzo fhambanaho dza zwiḽiwa, zwiambaro, zwinwiwa na nyimbo na mitshino.
P4	Kha sialala dzo fhambanaho hu na vhurereli, vhuṱambo na mitupo.Vhathu vha Afrika Tshipembe vha amba nyambo dzo fhambanaho. Shango ḽa Afrika Tshipembe ḽi na nyambo dza 11 dza tshiofisi.
P5	Ḓuvha ḽa Vhufa nga Nyambo dza Tshiofisi dza Afrika Tshipembe:Ilanga lamaGugu (isiNdebele)Usuku lwaMafa (isiXhosa)Usuku lwamagugu (isiZulu)Letšatši la Bohwa (Sepedi)Letsatsi la Botjhaba (Sesotho)Letsatsi la Ngwaoboswa (Setswana)Lilanga Lemagugu (Siswati)Ḓuvha ḽa Vhufa (Tshivenḓa)Siku ra Ndzhaka (Xitsonga)Erfenisdag (Afrikaans)Heritage Day (English)
P6	Nga tshifhinga tsha muvhuso wa tshiṱalula (apartheid), ḽa 24 Khubvumedziḽo vha ḽi tshi pfi Shaka Day.Musi muvhuso wa tshiṱalula wo no fa, phaḽamennde yo shandula Ḓuvha ḽa Shaka ḽa vha Ḓuvha ḽa Vhufa. Vho ḽi ita ḓuvha ḽa u pembela ha vhathu vhoṱhe vha Afrika Tshipembe.Ri pembelela u sa fana hashu sa tshaka nnzhi na vhufa hashu hu no fana.
P7	Ndayotewa ya Afrika Tshipembe i na milayo i no ri dededza. I na milayo i no ṱuṱuwedza na u tsireledza zwa vhufa hashu roṱhe.Ndayotewa i ri roṱhe ri a lingana.A hu na a no fhira muṅwe!
P8	Vhathu vha songo itelana tshiṱalula.Ri tea u farana nga u lingana.Muthu muṅwe na muṅwe u na pfanelo dzi no lingana. Roṱhe ri na pfanelo dza nyambo, vhurereli, na sialala.
P9	Nga Ḓuvha ḽa Vhufa, vhunzhi ha vhathu vha Afrika Tshipembe vha a imba nyimbo dzavho dza sialala na mitshino.Ri dovha hafhu ra ḓiphiṋa nga u bika zwiḽiwa zwa sialala.Vhaṅwe vha elelwa vhomakhulukuku vhavho nga zwirendo. Vhaṅwe vha tshi ya u phasa zwaloni zwavho.
P10	Hu ambariwa zwiambaro zwa mivhala yo fhambanaho da miṅwenda, tshishwetshwe, zwibeḽana na zwiṅwe zwinzhi.Musi ri tshi pembelela Ḓuvha Ḽa Vhufa sa vhathu vha Afrika Tshipembe, ri pembelela na zwiga zwa lushaka.Zwiga zwa lushaka ndi zwipuka na zwimela zwine zwa vha tshipiḓa tsha vhufa hashu.
P11	Zwiga izwi zwa Afrika Tshipembe ndi:Tsepe i re tshiga tsha tshipuka tsha lushaka.Musilisili ndi tshiṋoni tsha lushaka. Muhovhohovho ndi muri wa lushaka.Phurothia ndi dzuvha ḽa lushaka.Galjoen ndi khovhe ya lushaka.
P12	Zwikolo zwi a fara vhuṱambo ha u pembelela Ḓuvha ḽa Vhufa musi iḽi ḓuvha ḽi tshee kule.Vhana vha ambara zwiambaro zwa sialala vha vhudza vhaṅwe afha kiḽasini zwine vha ḓivha nga sialala ya havho.Vha thetshedzana zwiḽiwa zwa sialala dzo fhambanaho, na u tshina mitshino ya sialala dzo fhambanaho.
P13	Zwa Ḓuvha ḽa Vhufa zwi tea u pembelelwa hoṱhe Afrika! Avha vhanaVhana vha Afrika vha no ḓihudza nga vhufa vha ri:Ndi pfi Namunya. Ndo ambara shuka.Ndi pfi Adilah. Ndo ambara kaftan.Ndi pfi Isoka. Ndo ambara gele.Ndi pfi Sipho. Ndo ambara bheshu.
P14	——MbudzisoNdi lini nahone ndi ngani hu tshi pembelelwa Ḓuvha ḽa Vhufa?Bulani zwiga zwiṋa zwa zwiṋa zwa lushaka zwa Afrika Tshipembe.Kha ri ṅwale dzina ḽa ‘Ḓuvha ḽa Vhufa’ nga nyambo dziṅwe mbili nga nnḓa ha luambo lwaṋu.
P15	——Bugu dza tsielano iyiḒuvha ḽa VhupfumedzaniḒuvha ḽa MbofholowoḒuvha ḽa VhufaḒuvha ḽa Pfaneleo dza VhathuḒuvha ḽa VhafumakadziḒuvha ḽa VhashumiḒuvha ḽa Vhaswa
P16	——Tshiṱori itshi tsho sikiwa na u ṅwalwa nga Tshivenḓa, sa tshipiḓa tsha thandela ya matheriaḽa a u vhala ya Zenex Ulwazi Lwethu ya 2020.

images:

illustrations/pages/2090000299.png
illustrations/pages/2090000299.png
illustrations/pages/2090000399.png
illustrations/pages/2090000499.png
illustrations/pages/2090000599.png
illustrations/pages/2090000699.png
illustrations/pages/2090000799.png
illustrations/pages/2090000899.png
illustrations/pages/2090000999.png
illustrations/pages/2090001099.png
illustrations/pages/2090001199.png
illustrations/pages/2090001299.png
illustrations/pages/2090001399.png

translations:

English (Translation)	Ḓuvha ḽa Vhufa	id=38582
isiNdebele (Translation)	Ḓuvha ḽa Vhufa	id=38583
isiXhosa (Translation)	Ḓuvha ḽa Vhufa	id=38584
isiZulu (Translation)	Ḓuvha ḽa Vhufa	id=38585
Sesotho (Translation)	Ḓuvha ḽa Vhufa	id=38587
Setswana (Translation)	Ḓuvha ḽa Vhufa	id=38588
Siswati (Translation)	Ḓuvha ḽa Vhufa	id=38589
Xitsonga (Translation)	Ḓuvha ḽa Vhufa	id=38590
