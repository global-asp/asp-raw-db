url:	https://africanstorybook.org/reader.php?id=30708&d=0&a=1
id:	30708
title:	Kapopo, omuti gw'omuyembe
author:	Rebecca Ndhibogeza
artist:	Jesse Breytenbach, Jesse Pietersen, Wiehan de Jager, Silva Afonso, Vusi Malindi, Jos√© Jochicala, Silva Afonso and Vusi Malindi and Melany Pietersen
lang:	Lusoga
level:	First sentences
lic:	Creative Commons: Attribution 4.0
thumb:	https://africanstorybook.org/illustrations/covers/30708.png
desc:	Olufumo luno lugema ku muti gwomuyembe abaana gwe baagha eriina rya Kapopo olwobuwoomi bwekibala kyagwo.

page_text:

P1	Omuti gw'omuyembe Kapopo guba ku mbali kwa luguudo. Guba ku ngira eja kwisomero lya Bumaanha puleeyimaale.
P2	Omuti guno mumpi oti kinu ekisobozesa abaana okugutuukaku.
P3	Abaana bano baguniina okutoolayo emiyembe egy'okulya. Ba gweta Kapopo kuba guli n'emiyembe egighooma inho.
P4	Abantu boona baja okwaya ebyayo byaibwe kumpi n'omuti ogwo gu Kapopo era ba wuumulira agho.
P5	Abaana banhoga emiyembe nga baja kwisomero.
P6	Ebinhoni byona byajanga ku muti okulya emiyembe. Ebindi byalayanga egyo egigwa ghansi.
P7	Omuti guno buli muntu agwetanira kwoteire n'ebisolo. Buli kiseera guba gwa kiragala era gwa sikiriza buli muntu.
P8	Lulala abaana baidha baanhiina omuti guno Kapopo bavaaku baagwa mu ngira kuba omuti guli kumpi na ngira.
P9	Emotoka dhibita kumpi n'omuti ogwo, abantu ababita baayira ente dhabwe gheenagho. Aye boonaboona baalumukagho.
P10	Abaana baja okwewuga ku mwala oguli okumpi n'omuti Kapopo. Baja n'amagaali gaibwe kuba bibasanhusa inho.
P11	Abaana b'eisomero benda inho okuzaanhira kumpi n'omuti ogwo nga bairayo eka ghaibwe.
P12	Omuti Kapopo guli kumpi n'ekibira kya Maguuni mu mita ntono dhiti. Kale abantu batono bati ababita mu kibira ekyo.
P13	Ekyayo ky'eisomero kiri ku lusalo salo lwa muti Kapopo. Ebirime bingi birimwagho, embooli, enhaanha ni kaloti.
P14	Omuti Kapopo kibala kya baana olw'obughoomi bwagwo buli kaseera benda babe kumpi nagwo. Benda okuba agho olw'obusubi obwa kiragala we guli.

images:

illustrations/pages/13388.png
illustrations/pages/13489.png
illustrations/pages/13860.png
illustrations/pages/13862.png
illustrations/pages/14039.png
illustrations/pages/13660.png
illustrations/pages/13692.png
illustrations/pages/13863.png
illustrations/pages/13657.png
illustrations/pages/13436.png
illustrations/pages/14063.png
illustrations/pages/9450.png
illustrations/pages/13696.png

translations:

English (Original)	Kapopo, the Mango Tree	id=14185
