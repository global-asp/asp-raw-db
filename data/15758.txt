url:	http://africanstorybook.org/reader.php?id=15758&d=0&a=1
id:	15758
title:	Ywomirok  Bothi  Adhadha
author:	Owino Ogot and Athieno Gertrude
artist:	Catherine Groenewald
lang:	Dhopadhola
level:	First paragraphs
lic:	Creative Commons: Attribution 4.0
thumb:	http://africanstorybook.org/illustrations/covers/15758.png
desc:	Nyithindho ario jobedo gi kisangala swa munyo jo yikere kidho limo adha jo yo loka pere. Jo winjo maber swa i kwo ma yoloka no ma kada ka jo dwoko thugi jo

page_text:

P1	Odongo gi Apiyo jobedo gi ba jo i tindi madwoŋ.  Jo bedo ka jo kiyo akiya ywomirok. Ki rupir sikulu i lacego,  to rupir jowanya kidho lyewo adha jo.  Go bedo yoloka pa jokitoga ger gi nam madwoŋ.
P2	Odongo gi Apiyo jo sangala swa rupir hongo otundo ma kidho lyewo adha jo kendo. Wor m'otelo jo tweyo migugu pa jo to jo yikere ma woth ma kidho loka p'adha jo. Nindo kumako waŋ jo aka jo luwo kwoŋ lyewo adha jo wor gi pi.
P3	Jo mondo yawere mere kadho p'adha jo i mutoka pa ba jo. Ogwey gi jo motoka kalo gote,  ogwange ma dudi gi ndelin majan. Jo kwano motokin aka jowero.
P4	Rumacen nyithindho jo ol to jo podho nindo.
P5	Ba jo ocewo jo munyo jo tundo loka ago. Jo nwaŋo adha jo,  Nyajaruya,  ywomere i tyendi yath i par.
P6	Nyajaruwa osangala gi jo,  orwako jo i ot to mielo thoko dier ot. Nyikwaye jo miyo go mic ma jo kelo wok i tindi madwoŋ. Odongo owaco ni,  "Tel yawo mic paran." Apiyo bende owaco ni,  "Be,  tel g'aparan ayino!"
P7	Munyo Nyajaruwa ocowo yawo mic je,  omiyo nyikwaye silwany i kula ma nyanono pa jo.
P8	Odongo gi Apiyo to jowok kadho tuko. Jo riemo ombutuku gi winyin.
P9	Jo idho yen to jo tuko i pi ma nam.
P10	Munyo piny oyutho jo dok peco cemo m'othieno.    Jo podho nindo mafodi jo kucowo kada cemo!
P11	Yawere mere ba nyithindho no ogweyo mutoka pere dok i tindi madwoŋ to weyo jo gi adha jo.
P12	Odongo gi Apiyo jo konyo adha jo gi tic ma peco. Jo kulo pi to jo dimo yen. Jo coko toŋgwendi to joŋweto fufa.
P13	Nyajaruwa ofonjo nyikwaye guro kwon mayom macamere gi fufa. Onyutho jo kite matedo micere gi cak nazi ma camera gi rec abula.
P14	Odikini acel Odongo okidho kwayo dhok p'adhamere. Jo donjo i ndelo pa jager. Won ndelo omako nge gi Odongo. Obwoko go ni ladoŋ gi dhoki rupir jo camo cemo pere. Wok ndelo no Odongo ogwoko dhoki timo banja kendo.
P15	Ndelo man nyithindho jokidho i kisiya gi adha jo. Go oyido nitie gi kitandilo m'atana iye fufa,  sukari gi sabuni. Apiyo omaro waco ri jonyew welo ma gigipiny. Odongo oyido tweyo gigipiny m'otiek nyewo.
P16	I cowe mere jo madho cai kanyacel. Jo konyo adha jo gi kwano pesa m'olimo.
P17	Mayot yot ywomirok orumo aka oripo ni nyithindho no jo wodoki i tindi pa jo. Nyajaruwa omiyo Odongo junga to miyo Apiyo sweta. Otweyo ri jo kit cemo ma camo iyo.
P18	Munyo ba jo obino omo jo,  oyido jo kumito dok. Nyithindho jo kwayo adha jo dok gi jo i tindi madwoŋ. Obwonjo to waco ni,  "Aasa ti ma kidho i tindi madwoŋ. Alabedo ka akur win bino thurin kendo."
P19	Odongo gi Apiyo jopodho i kor adha jo ma joridho matek aka jo sewila go.
P20	Munyo Odongo gi Apiyo jo dok i sikulu jo lyesa ri wadi gin kwoŋ kwo ma calo. Nyithindho megi jo paro ni kwo ma tindi ber. Megi jo paro ni calo ber loyo. To m'oloyo aloya swa kis dhano oyeyo ni Odongo gi Apiyo jo nitie gi adha jo maber m'oasere!

images:

illustrations/pages/11661.png
illustrations/pages/11657.png
illustrations/pages/11658.png
illustrations/pages/11659.png
illustrations/pages/11660.png
illustrations/pages/11661.png
illustrations/pages/11662.png
illustrations/pages/11663.png
illustrations/pages/11664.png
illustrations/pages/11665.png
illustrations/pages/11666.png
illustrations/pages/11667.png
illustrations/pages/11668.png
illustrations/pages/11669.png
illustrations/pages/11670.png
illustrations/pages/11671.png
illustrations/pages/11672.png
illustrations/pages/11673.png
illustrations/pages/11674.png
illustrations/pages/11675.png
illustrations/pages/11676.png

translations:

Afrikaans (Translation)	Vakansies By Ouma	id=20074
Asante Twi (Translation)	Mondli Ne Mbali Kɔsra Wɔn Nanabaa	id=18281
ChiTonga (Translation)	Mupumuno Abankaaka	id=18644
CiNyanja (Translation)	Cuti Kwa Ambuya	id=18665
English (Original)	Holidays With Grandmother	id=12084
English (Adaptation)	Mondli and Mbali Visit Grandmother	id=13636
English (Adaptation)	Visiting Grandmother	id=21448
IciBemba (Translation)	Cuuti Kuli Banakulu	id=18684
isiXhosa (Translation)	Ulilitha Noluniko Batyelela Umakhulu Wabo	id=17528
isiZulu (Translation)	Umondli Nombali Bavakashela Ugogo Wabo	id=18756
Kiswahili (Translation)	Likizo Kwa Nyanya	id=12670
Lunyole (Translation)	Ohuŋumulira Ewa Nguhwa	id=13480
Lunyole (Adaptation)	Ohuŋuumulira Ewa Nguhwa	id=16613
Ng’aturkana (Translation)	Akilakin Ata Egolitoe Esukul	id=12765
Oluwanga (Translation)	Amaulukho Wa Kukhu	id=12924
Sepedi (Translation)	Re Etela Koko	id=12888
Sepedi (Translation)	Maikhutšong  Le Koko	id=18166
Sesotho (South Africa) (Translation)	Matsatsi a Phomolo Le Nkgono 	id=20030
Setswana (Translation)	Morwesi Le Pule Ba Etela Nkoko	id=16725
Setswana (Translation)	Morwesi Le Pule Ba Etela Nkoko	id=17649
SiLozi (Translation)	Kwapumulo Ni Bokuku	id=18715
Talen (Translation)	Mondli Ne Mbali N Kaa Ba Makpeem	id=20128
Tshivenda (Translation)	Holodeyi Na Makhulu	id=18305
Xitsonga (Translation)	Ku Endzela Kokwana Wa Xisati Hi Tiholideyi	id=19018
