url:	http://africanstorybook.org/reader.php?id=11782&d=0&a=1
id:	11782
title:	Fanna
author:	Plan Niger - Projet NECS - Usaid and Avec la contribution du Comité ASL
artist:	Wiehan de Jager
lang:	Kanuri
level:	Longer paragraphs
lic:	Creative Commons: Attribution 3.0
thumb:	http://africanstorybook.org/illustrations/covers/11782.png
desc:	Kwa laa

page_text:

P1	Jaman kureyen,  bǝla Arnadi canidǝ kwa laa cunju Kondo-a kamunju Fanna-a kasarga. Yalla arakku casambo. Samma ferowa.
P2	Fanna curo tadanju tulurre ngoyenniya,  Kondo tiro: "Fero gade kembumba fanni kollǝmi" yeno. Amma konga kembumba,  sala kura laa dabbarjǝgǝkki.
P3	Sa njamboye kadinniya,  Fanna leje ngosoma laa kiro. Fero ra tadaro kiworo.
P4	Kawuwa tada-a fero-aye cǝwando. Yalladǝro Adam-a Auwa-aye cu casakko. Yadǝ Adamba curuiya karwukǝji fanji,  amma Auwaa curuiya sai karwukutta. Karwunjun awo falma dioyedǝ yeno.
P5	Fanna Auwaa ngosomadǝro koljiye Adamba kwanjuro kikkado.
P6	Karwukǝjiaro dǝladǝa Kondoro fǝleyeyeno. Kǝjifandaro jama bǝlaye capce cu tadanjuro njakkoro.
P7	Adam wuraje baɍimi shawaro walyen. Auwa ye fero shawaro walyen.
P8	Yim laa nansǝni cidi duwon,  Adam fero shawa laa kiro. "Fero adǝa kamuro ngokki cini karwunjun'."
P9	Niyaro kiworǝnniya,  aiya badiyen: "Mukhwana wefwe,  Mukhwana. So yakhupa omunwa,  Mukhwana. Nebebula omukhana,  Mukhwana. Barulaka khulwanda,  Mukhwana. Nebebula omusiani,  Mukhwana. Barera mungo muno,  Mukhwana. Iyeyi yakwa,  Mukhwana. Iyindi yakwa,  Mukhwana."
P10	Adǝgaidǝ kadaro tǝdo. Adam awo cǝdi nojǝnni. Na yanju Fannayero cije leyen. "Fero shawa laa kirukkiya,  tiro jande niyaye yiddǝkkiya,  wuro aiya faldǝmaa sawison yesiyi." yeno yanjuro.
P11	Yanju tiro: "Fero adǝye aiyadǝ ngaima" yeno. Nayi yindi kawuwa. Banǝm tada gǝni wa fero cǝragǝnni. Adǝ nangaro tǝn dǝlanjun tia ngosomadǝro kolgǝkke nia fadoro na banǝmbero ngiwudǝkko. Tadadǝ ajapcǝna ngai.
P12	Adam lawardǝa banjuro wulgeyenniya,  badǝ jirenju baworo asuyen. Kamudǝa bowoje tandi yindin ngodagǝne ngosomayero lejane Auwaa fadoro kewudo.
P13	Auwa fadoro kadinniya,  banju-a amwurawa-a kani duwajane sala kedo. Sala adǝ kǝla yalla sammaye kǝldaye.
P14	Saa diriyenniya Auwa tada mai ye gaɍiwu ye bǝladǝyedǝa niyayen. Larasu-a arsiyi kada-a fanjaro cuwudo.

images:

illustrations/pages/5807.png
illustrations/pages/5806.png
illustrations/pages/5807.png
illustrations/pages/5808.png
illustrations/pages/5809.png
illustrations/pages/5810.png
illustrations/pages/5812.png
illustrations/pages/5813.png
illustrations/pages/5814.png
illustrations/pages/5815.png
illustrations/pages/5817.png
illustrations/pages/5818.png
illustrations/pages/5820.png
illustrations/pages/5822.png
illustrations/pages/5824.png

translations:

