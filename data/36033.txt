url:	https://africanstorybook.org/reader.php?id=36033&d=0&a=1
id:	36033
title:	Ro namela marotha
author:	Ndivhuho  Mutsila
artist:	Sayan  Mukherjee
lang:	Tshivenḓa
level:	Read aloud
lic:	Creative Commons: Attribution 4.0
thumb:	http://africanstorybook.org/illustrations/covers/36033.png
desc:	Maḓi a tshimbila kha tshitendeledzi e kha zwivhumbeo zwo fhambanaho. Tshiṱori itshi tshi elekanya nga musi muthu o namela marotha e a thoma sa mvula

page_text:

P1	I ya vhuya mulobilo! Maḓi a khou elela hoṱhe hoṱhe.@@Shango ḽo takala, na vhana vho takala.@@Muṅwe na muṅwe o takala ngauri marotha a maḓi a khou bva makoleni.
P2	Makole a vhumbiwa nga maḓi a re kha tshivhumbeo tsha xasi, i vhidzwaho muḓimuwo wa maḓi.@@Muḓimuwo wa maḓi u re makoleni u a engedzea u swikela hu tshi vha na muḓimuwo wo linganaho u vhumba marotha a mvula. @@Vhana vha  namela  marotha a mvula. Vha ḓo tevhela tshitendeledzi tsha maḓi.
P3	Hatsi na miri zwi  ṱanganedza mvula nga dakalo. @@Vhusuḓu vhu khou pembela. "Yo swika wee! Mvula i fhano wee!" ndi vhusuḓu vhu songo takala zwone. @@Maḓi ndi vhutshilo. Musi hu na maḓi, zwithu zwoṱhe zwi tshilaho zwi a fa.
P4	Midzi ya zwiliṅwa i ḓo nwa maḓi ya pfelela. @@Miri i ḓo ṱuma lurere. Shango ḽa dalafhala. @@Musi ḓuvha ḽi tshi gotsha ḓula, miri i ḓo ri thusa nga murunzi.@@Zwiliṅwa zwashu zwi ḓo hula, nahone milambo yashu i ḓo elela maḓi.
P5	Marotha a mvula a nwelela mavuni.@@Vhana vha tsela fhasi na maḓi.. @@Sedzani zwipuka na zwikhokhonono milindini yazwo.
P6	Maḓi a gwiwa a swika bommbini. @@Ri ṱoḓa maḓi uri ri wane zwiḽiwa na u alusa zwifuwo. Ri ṱoḓa maḓi uri ri kuvhe. Ri ṱoḓa maḓi uri ri tshile. @@Ri  songo tambisa maḓi. A khou thoma u ṱahela.
P7	Maḓi a mvula a ṱangana a vhumba milambwana na milambo, ine ya elela i tshi ya lwanzheni. @@Vhana vha lingedza u anganyela uri hu na maḓi mangana a mvula a re lwanzheni. Inwi ni a ḓivha?
P8	Ḓuvha ḽifhisaho ḽi ita uri maḓi a fhise nahone a shanduke u bva kha tshiluḓi u ya kha muḓimuwo. @@Muḓimuwo u livha makoleni, nahone vhana vha gonya nawo.@@Maḓi a re kha mutsiḓi ndi masekenesekene lune a ni koni u a vhona nga maṱo a ṋama.
P9	Vhana vha tamba kha makole, o itwaho nga maḓi o ḓimuwaho.@@Maḓi o ḓimuwaho a a ṱangana, a vhumba marotha o denyefhalaho. Maḓi a shanduka u bva kha xasi a vhuyelela kha tshiluḓi.@@Tshitendeledzi tsha maḓi tshi tsini na u fhela.
P10	Hu si kale, vhana vha ḓo kona u namela vha tsela fhasi vha tshi bva makoleni.@@Makole a ḓala marotha a maḓi lune ha tsha kona na u a hwala.@@Maḓi a na sa mvula.
P11	Marotha na vhana vha swika shangoni.@@Tshitendeledzi tsha maḓi tshi ḓo bvela phanḓa.@@Maḓi a ḓo nwelela mavuni. A elela sa milambo na milambwana, a tshi elela a tshi ya lwanzheni.@@Nahone vhana vha ḓo ṱavhanya u vhuya hayani vha ambare zwiambaro zwo omaho.
P12	Tshitendeledzi tsha Maḓi. @@Maḓi a na sa mvula a tshi bva makoleni.@@Maḓi a mvula a elela a tshi ya milamboni na milambwana, a nwelela mavuni. @@Milambo na milambwana ya elela i tshi ya lwanzheni.@@Maḓi a ḓimuwa lwanzheni sa muḓimuwo, a vhumba makole ṱaḓulu.

images:

illustrations/pages/93740648.png
illustrations/pages/93740696.png
illustrations/pages/93740648.png
illustrations/pages/93740649.png
illustrations/pages/93740650.png
illustrations/pages/93740651.png
illustrations/pages/93740652.png
illustrations/pages/93740653.png
illustrations/pages/93740654.png
illustrations/pages/93740655.png
illustrations/pages/93740656.png
illustrations/pages/93740657.png

translations:

English (Translation)	Let's ride on raindrops	id=36034
