url:	http://africanstorybook.org/reader.php?id=6989&d=0&a=1
id:	6989
title:	Utitshala Ugoso
author:	Ntombizodwa Gxowa-Dlayedwa
artist:	Jemma Kahn
lang:	isiXhosa
level:	Read aloud
lic:	Creative Commons: Attribution 4.0
thumb:	http://africanstorybook.org/illustrations/covers/6989.png
desc:	Utitshala uGoso uthandwa kakhulu ngabantwana abafundisayo. Ngenye imini

page_text:

P1	Kudala,  kwakukho indoda egama linguGoso. Wayefundisa abantwana ukufunda. Wayengabafundiseli kwindlu yesikolo,  kodwa phantsi komthi weselwa. Ngokunye ukuhlwa,  xa uGoso wayesahleli phantsi komthi,  efunda nzulu ngezifundo zosuku olulandelayo,  uPaa,  ibhadi,  wakhwela phezulu emthini ngokuthe cwaka ukuya kuba iziqhamo. Ngokwenza loo nto,  washukumisa,  wawisa iselwa elithe ngokuwa labetha utitshala entloko lambulala.
P2	Xa befika abantwana kusasa,  bafumana utitshala wabo elele efile. Bazaliswa yintlungu. Ngoko ke,  emva kokumnika umngcwabo ohloniphekileyo,  bavumelana ukuba bafumane lo ubulele uGoso.
P3	Emva kokuba bethethile ngalo mbandela,  bafika kwisiqgibo sokuba umoya wasezantsi ngumoni. Ngoko ke,  bawubamba umoya wasezantsi bawubetha. Umoya wasezantsi wakhala,  "Kutheni nindibetha nje? Ndenze ntoni?" Baza bathi,  "Ibinguwe ogibisele iselwa elibethe utitshala wethu uGoso. Ngowungayenzanga loo nto. "Umoya wasezantsi wathi,  "Ukuba bendinamandla,  ngendinganqandwa ludonga lodaka?"
P4	Ngoko ke,  baya kudonga lodaka balubetha. Udonga lodaka lwalila,  "Kutheni nindibetha? Ndenze ntoni?" Baza bathi,  "Ibinguwe onqande umoya wasezantsi,  lo owise iselwa elibethe utitshala wethu uGoso. Ngowungayenzanga loo nto." Udonga lodaka lwathi,  "Ukuba bendinamandla ngendigqojozwe yimpuku?"
P5	Ngoko ke,  bahamba baya kubamba impuku bayibetha. Kodwa impuku yalila,  "Kutheni nindibetha nje? Ndenze ntoni?" Baza bathi,  "Ibinguwe ogqobhoze udonga lodaka,  udonga olunqande umoya wasezantsi,  lo owise iselwa elibethe utitshala wethu uGoso. Ngowungayenzanga loo nto." Impuku yathi,  "Ukuba bendinamandla,  ngendityiwe yikati?"
P6	Ngoko ke,  bazingela ikati,  bayibamba,  baza bayibetha. Ikati yalila,  "Kutheni nindibetha? Ndenze ntoni?" Baphendula bathi,  "Nguwe otye impuku,  egqobhoze udonga lodaka; udonga olunqande umoya wasezantsi,  lo owise iselwa elibethe utitshala wethu uGoso. Ngowungayenzanga loo nto." Ikati yathi,  "Ukuba bendinamandla,  bendinokubotshwa ngentambo?"
P7	Bathatha intambo bayibetha. Intambo yalila,  "Kutheni nindibetha? Ndenze ntoni?" Baza bathi,  "Nguwe obophelele ikati,  etye impuku; egqobhoze udonga lodaka,  olunqande umoya wasezantsi,  lo owise iselwa elibethe utitshala wethu uGoso. Ngowungayenzanga loo nto."  Intambo yathi,  "Ukuba bendinamandla,  bendingasikwa ngemesi?"
P8	Baza bathatha imesi bayibetha. Imesi yalila,  "Kutheni nindibetha? Ndenze ntoni?" Baphendula bathi,  "Usike intambo,  ebophe ikati; etye impuku; egqobhoze udonga lodaka; olunqande umoya wasezantsi,  lo owise iselwa elibethe utitshala wethu uGoso. Ngowungayenzanga loo nto."  Imesi yathi,  "Ukuba bendinamandla,  ngenditshiswe ngumlilo?"
P9	Baza bakhangela umlilo. Bawufumana,  bawubetha. Umlilo walila,  "Kutheni nindibetha? Ndenze ntoni?" Bathi,  "Utshise imesi,  esike intambo; ebophelele ikati; etye impuku; egqobhoze udonga lodaka; olunqande umoya wasezantsi,  lo owise iselwa elibethe utitshala wethu uGoso. Ngowungayenzanga loo nto." Umlilo wathi,  "Ukuba bendinamandla,  bendiza kucinywa ngamanzi?"
P10	Baza baya emanzini bawabetha. Amanzi alila,  "Kutheni nindibetha nje? Ndenze ntoni?" Bathi,  "Ucime umlilo,  otshise imesi; esike intambo; ebophelele ikati; etye impuku; egqobhoze udonga lodaka; olunqande umoya wasezantsi,  lo owise iselwa elibethe utitshala wethu uGoso. Ngowungayenzanga loo nto." Amanzi athi,  "Ukuba bendinamandla,  bendizakutshoniswa yinkomo?"
P11	Baza baya enkomeni bayibetha. Inkomo yakhala,  "Nindibethelani? Ndenze ntoni?" Baza bathi,  "Usela amanzi,  acime umlilo; otshise imesi; esike intambo; ebophelele ikati; etye impuku; egqobhoze udonga lodaka; olunqande umoya wasezantsi,  lo owise iselwa elibethe utitshala wethu uGoso. Ngowungayenzanga loo nto." Inkomo yathi,  "Ukuba bendinamandla,  ngendithuthunjiswa yimpukane?"
P12	Baza babamba impukane bayibetha. Impukane yalila,  "Kutheni nindibetha nje? Ndenze ntoni?" Bathi,  "Utshutshisa inkomo,  esele amanzi; acime umlilo; otshise imesi; esike intambo; ebophelele ikati; etye impuku; egqobhoze udonga lodaka; olunqande umoya wasezantsi,  lo owise iselwa elibethe utitshala wethu uGoso. Ngowungayenzanga loo nto." Kodwa impukane yathi,  "Ukuba bendinamandla,  ngendityiwe libhadi?"
P13	Baza bafuna uPaa,  ibhadi. Bakumfumana,  bambetha. Wakhala wathi,  "Nindibethela ntoni? Ndenze ntoni?" Bathi,  "Utye impukane,  etshutshise inkomo; esele amanzi; acime umlilo; otshise imesi; esike intambo,  ebophelele ikati; etye impuku; egqobhoze udonga lodaka; olunqande umoya wasezantsi,  lo owise iselwa elibethe utitshala wethu uGoso. Ngowungayenzanga loo nto."
P14	UPaa,  ngokumangaliseka ekubeni efumanekile,  nangokoyika iziphumo zokubulala utitshala ngengozi,  wathi cwaka. Baza bathi abantwana,  "Yeha! Awu! Akanagama lokuzithethelela. Ngulo mfo ojule iselwa ezantsi elibethe utitshala wethu uGoso. Siza kumohlwaya!"

images:

illustrations/pages/890.png
illustrations/pages/906.png
illustrations/pages/890.png
illustrations/pages/891.png
illustrations/pages/893.png
illustrations/pages/892.png
illustrations/pages/896.png
illustrations/pages/895.png
illustrations/pages/900.png
illustrations/pages/903.png
illustrations/pages/897.png
illustrations/pages/898.png
illustrations/pages/899.png
illustrations/pages/901.png
illustrations/pages/902.png

translations:

Aringati (Translation)	Ímbápị Drãpágá Ꞌi	id=7530
Ekegusii (Translation)	Omwalimu Goso	id=3108
isiZulu (Translation)	Umandla Uthishelakazi	id=3107
isiZulu (Adaptation)	Umandla Uthishelakazi	id=14189
Kikamba (Translation)	Mwalimũ Ngoso	id=3106
Luganda (Translation)	Omusomesa Bbosa	id=3097
Lugbarati (Translation)	Imbapi Govile I	id=3104
Lumasaaba (Translation)	Umuleekeli Kusolo	id=3109
Lunyole (Translation)	Gamusi Omusomesa	id=3103
Maa (Translation)	Oláíténg'énani Ojî Goso	id=2776
Ng’aturkana (Translation)	Goso Eketataman	id=3105
Sepedi (Translation)	Morutiši Goso	id=3096
