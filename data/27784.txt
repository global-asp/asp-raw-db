url:	https://africanstorybook.org/reader.php?id=27784&d=0&a=1
id:	27784
title:	Omughala  eya  gaigaghala
author:	Kyambogo  University and Paul Wambi
artist:	Mango Tree
lang:	Lusoga
level:	First paragraphs
lic:	Creative Commons: Attribution 4.0
thumb:	https://africanstorybook.org/illustrations/covers/27784.png
desc:	Abaghala babiri baaja mu lugendo okunoonia emere. Bombiriiri baagaana omukazi omukaire mu ngira

page_text:

P1	Agho  olwatuuka, yaabaayo  abaghala  babiri  ab'oluganda, Nakayima  ni  Nambi. Abazaire  baibwe  baali  nga  baafa. Ghe baaviiranga,  ghaali  nga  ghazira  kintu  kyonakyona  kagabe  maadhi  oba  ebisimbe. Nga  buli  yetaaga  kyakulya, nga  alina  okutambuliraku  irala akagendo akagheraku.
P2	Nakayima  yali  mughala  mwikaikamu, musirise ate  nga  era  muyambi inho. Muganda we  Nambi  yali  mweyagaze  era  nga  tawuliriza. Nga  tafaayo  na  kubantu  bandi.
P3	Lwali  lulala, bombiriiri  baabula  eky'okulya. Nga  bali  n'okunoonia  eky'okulya. Agho  Nakayima  ni  Nambi  buli  muntu  yaagema  enjiraye.
P4	Era, yaliyo  omukazi  omukaire  nga  bamweta  Kasiri. Yali  nga  abantu  bamwikiririzaamu  ati  agaba obugaiga. Kasiri  yali  mugenge nga  omubiri  gwe  gwidhula  ebifunfugu  kamaala.
P5	Nambi yaayagaanana  ni  Kasiri. Kasiri yaamweta, "Mwana  wange,  olyotya?  Oviira  gha? Olikuja  gha?"
P6	Nambi  yaamwiramu  ebibuuzo  byonabyona. Agho  kasiri  yaakoba  ati, "Idha  onhambe  ondizeeyo  eka ndha  kukukobera eky'okukola."
P7	Nambi  yamukambughalira  bukambughalire. Yaakoba, "mmala gafa ntagemye  ku  bifunfugu  ebyo." Kasiri yaasirika era  yaamwendeza  olugendo  olulungi.
P8	Nambi  yatwaliraku  irala  akaseera  nga alikutambula, yaatuuka  mukifo  nga  kirimu  emisota, amagongolo, ebisiisa n'ebiwuuka  ebindi. Yali  mukoowu  inho  olw'endhala okumuluma. Bwe  yatyama  ghansi  okuwumulaku, endoolo  dha  mutwala. Ebiwuuka  byatandiika  okumuluma.
P9	Mulugendo  lwe, Nakayima yaayagaana  omukazi  omukaire  mulala  oyo  Nambi  gwe  yayagaana. Nakayima  yali  musanhufu  inho  okubona  kasiri, omuntu  gwe yasooka  okwagaana  mu  lugendo  lwe. Kasiri  yaamubuuza  ebibuuzo  birala  ebyo  bye  yabuuza  Nambi.
P10	Nakayima  yaikiriza  okuyamba omukaire  ono. "Okoze  ekintu  ekyalema  abandi  okukola," omukaire  bwe  yakoba. Yaakoba  Nakayima  aireyo  eka  oidha  kwagaana  buli  kintu  kyobaire  olikwenda.
P11	Nakayima  yali  musanhufu  inho  era  yeebaza  inho  omukazi  omukaire  ono. Nakayima  yaataaku  edhalema  wankudu  okuleega, yaja okutuuka  eka, yaayagaana  enhumba  empyaka lwa, nga  erimu  buli  kintu nga  kwotaire  n'ebyokulya  kyodoodo!  Agho  Nakayima  yaafuuka  mugaiga  muvundu.
P12	Aye  Nakayima  yanakughala  olw'okufiirwa  muganda we, Nambi.
Yeebuuza  mwene, "omuntu  atawuliriza  magezi  ge  bamugha, akomenkereza  nga  ali  mu munwa  gwa  ndhovu."

images:

illustrations/pages/9239.png
illustrations/pages/9230.png
illustrations/pages/9231.png
illustrations/pages/9232.png
illustrations/pages/9233.png
illustrations/pages/9234.png
illustrations/pages/9235.png
illustrations/pages/9237.png
illustrations/pages/9236.png
illustrations/pages/9238.png
illustrations/pages/9239.png
illustrations/pages/9240.png
illustrations/pages/9241.png

translations:

Afrikaans (Translation)	Die Meisie wat Ryk Geword het	id=11254
Amharic (Translation)	ሃብታሟ ልጅ	id=13097
Anii (Adaptation)	Gapisǝmpi ŋgaɖee ga pra atanja ma	id=23534
ChiShona (Translation)	Musikana akapfuma	id=22216
English (Translation)	The girl who got rich	id=9243
French (Translation)	La Jeune Fille, Qui Devient Riche.	id=9962
French (Translation)	La Jeune Fille Qui Devint Riche	id=10938
Fulfulde (Translation)	Suka Debbo Diikaaɗo	id=10025
Hausa (Translation)	Yarinyar Da Ta Yi Arziki	id=9999
isiZulu (Translation)	Intombazanyana eyaba isicebi	id=12170
Kanuri (Translation)	Kәlayakku Gaɍiwujǝna	id=10043
Kinyarwanda (Translation)	Umukobwa wabaye umukire	id=22040
Kiswahili (Translation)	Nelima atajirika	id=12687
Lumasaaba (Original)	Nelima Agagawala	id=9242
Ng’aturkana (Translation)	Apese Na Abu Tabar	id=12707
Oluwanga (Translation)	Akhabere Aba Omuyiinda	id=13019
Oluwanga (Adaptation)	Akhabere Aba Omuyiinda	id=19798
Portuguese (Translation)	A Menina Que Ficou Rica	id=16582
Zarma (Translation)	Wandiya Kaŋ Te Arzaka	id=10107
