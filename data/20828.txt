url:	http://africanstorybook.org/reader.php?id=20828&d=0&a=1
id:	20828
title:	Mhlana Ibhesi Ifika Ngemva Kwesikhathi
author:	Phephelaphi Mnguni
artist:	Mango Tree
lang:	isiNdebele
level:	Read aloud
lic:	Creative Commons: Attribution 4.0
thumb:	http://africanstorybook.org/illustrations/covers/20828.png
desc:	UBubu nonina balindele iBhesi eKulu eHlaza sasiBhakabhaka kobana izobathwala ibase edorobheni.

page_text:

P1	Kanye ngelanga ibhesi ekulu ehlaza sasibhakabhaka ijama esiphandeni sakoBubu ilayitjhe abantu abaya adorobheni.

UBubu bekangakaze abone ibhesi ekulu kangaka. Ubala amafesidere alithoba wabakhweli nelilodwa elisesihlalweni somtjhayeli. "Kufanele kube namareyi alithoba weenhlalo zabakhweli ezineenhlalo okungasenani ezi-8 zokuhlala ereyini," kucabanga uBubu. Nange uBubu aqinisile, ibhesi elikhulu elihlaza sasibhakabhaka lingakhweza abantu abangaki?
P2	Kusasa uBubu nonina bazokukhwela ibhesi ekulu ehlaza sasibhakabhaka baye edorobheni bayokuthengela uBubu ijinifomu etja.

Unina likaBubu ufuye iinkukhu. Uthengisa amaqanda wazo nge R15 idazini. Iimveke ezinengi wenza imali engange R450. Utlhoga ukuthengisa amadazini amangaki ukwenza R450? Eemvekeni ezine ezidlulileko, wonge isiquntu semali yakhe ukuze akwazi ukuyokuthengela uBubu ijinifomu etja. Ungakwazi ukusebenza bonyana inina likaBubu ubulunge malini ngeemveke ezine?
P3	Besele kudlule iinyanga ezintathu soloku uBubu wagcina ukukhwela ibhesi, urhabe khulu!

Kusasa kulilanga elikhulu! Nge-iri lekhomba, besele asembedeni wakhe kodwana angakghoni ukulala. Ingqondo yakhe iyagijima akakwazi ukuhlala angacabangi ngekhambo labo lakusasa lokuya edorobheni. Sekupheze kube mizuzu ematjhumi amathathu ngemva kwe-iri lethoba, kodwana uBubu akakalali ubuthongo!
P4	Unina likaBubu ngamalanga umvusa ekuseni nge-iri lekhomba. Namhlanjesi, nanyana zolo alele ebusuku nge-iri letjhumi elinanye, kodwana nge-iri lesithandathu ekuseni besele avukile!

Nge-iri lekhomba besele ahlambile bewambatha sekalungele ukukhamba. UBubu izolo ulele isikhathi esinganga?
P5	Imizuzu nayilitjhumi nahlanu ngaphambi kwe-iri lobunane, uBubu nonina befika esitopeni sebhesi ekulu ehlaza sasibhakabhaka ifanele ifike nge-iri lobunane poro!

Unina likaBubu uqala iwatjhi lakhe, sekudlule imizuzu elitjhumi nahlanu. "Ibhesi ihlala njalo ifika ngesikhathi ekungiso." Wathi, "Ngiyamangala ukuthi ngabe yini ikinga?"
P6	Ngesikhatjhana esincani, abanye abantu abane bafika esitopeni sebhesi. Nabo bafika baqala amawatjhi wabo bazibuza bonyana kubayini ibhesi ize ngemva kwesikhathi. "Lokhu kuyamangaza!" kutjho indoda enepandla eyembethe isudu ehlaza sasibhakabhaka. "Sekuli-iri lethoba! Ngizokuladelwa emsebenzini!"

UBubu nonina bebalinde isikhathi eside khulu. UBubu bekazizwa kwangathi ulinde ama-iri amanengi. Nokho akusilo iqiniso! UBubu nonina bebalinde isikhathi esingangani?
P7	UBubu ukhathazekile. "Ngisazokuyithola ijinifomu yami?" ubuza unina.

UBubu usebenza isikhathi sokuya edorobheni nokubuya. Kuzokuba ma-iri amane. Ne-iri lokufika lapho, ama-iri amabili wokuthenga ne-iri lokubuyela ekhaya. "Mma, nginomdlalo webholo erarhwako nabangani bami nga-iri lesibili poro ehloko! Ngithemba kobana ibhesi izokufika ngesikhathi, nakungasi njalo angekhe sibuyele ekhaya ngesikhathi."
P8	Basalindile namanjesi. Kwanjesi uBubu sekayalila. Abanye abantu ababili bayasuka emjejeni babuyela emakhaya. Abanye basoloko baqala isikhathi emawatjhini wabo.

"Asibekezeleni. Ngiyakholwa ibhesi izokufika kungasikade." Kutjho unina likaBubu. "Awa mma! Mina sengifuna ukubuyela ekhaya!" Kurhuwelela uBubu. "Asilinde eminye imizuzu elitjhumi,” kutjho unina lika Bubu. Nange ibhesi ingakafiki imizuzu namatjhumi amathathu ngemva lwe-iri lethoba sizokubuyela ekhaya."
P9	Kusesenjalo bezwa umdumo webhesi uduma ukhuphuka indlela. "Uyabona ngikutjelile!" kutjho inina likaBubu. "Imizuzu imatjhumi amathathu poro ngemva kwesimbi yethoba."

"Sizokuthenga ngokurhabako. Nange ibhesi ingasuka ngesikhathi, sizokufika ekhaya ngaphali kwesikhathi sakho sokuthoma kwebholo erarhwako!" UBubu usula iinyembezi, amehlo wakhe athoma akhazimula! IInyako zakhe zibuhlungu. Uzizwa adinwe khulu. Urhabele ukungena ngebhesini.
P10	Okwabamangaza khulu kukuthi bekungasiyo ibhesi ekulu ehlaza sasibhakabhaka. Kwavela ibhesi encani ebomvu. UBubu wabala amafesidera amane kwaphela ehlangothini lebhesi. UBubu wathi, "Mma! Le ibhesi incani khulu kunebhesi ekulu ehlaza sasibhakabhaka. Angekhe kube nendawo eyaneleko yawo woke umuntu oya edorobheni!"

Uyavumelana noBubu? Ungaqagela bonyana bangaki abakhweli abangathwalwa yibhesi encani ebomvu?
P11	Unina uyamterega uthi, "Utswenyeka khulu Bubu. Okungasenani thina soke esilindele estopeni lesi sizoyithola indawo yokuhlala!"

"Asingene ngokurhabako khona sizokuthola iinhlalo eziseqophelweni eliphezulu. Ngithi esijame isikhathi iside khulu!"
P12	UBubu nonina bangena ngebhesini. Ngemva kwabo kusese nabantu abalithoba abasajame emjejeni. UBubu uyabuza godu, "Kuzokuba neenhlalo ezaneleko zowo woke umuntu?"

Kwanjesi sekayabona kobana kunamareyi amane weenhlalo ngebhesini, kuneenhlalo ezimbili ngakelinye ihlangothi begodu neenhlalo ezimbili ngakelinye ihlangothi. Zingakhi iinhlalo nasele zizoke? Ingabe boke abantu abasemjejeni bazokwazi ukuhlala phasi?
P13	UBubu nonina bahlala eenhlalweni zokuthoma ezingaphambili eziseduze nomnyango. UBubu ubala abanye abantu abasithandathu abangezeleleke umjejeni. "Uyacabanga bonyana sekunabanye abantu okutjho ukuthi abakhweli sebalitjhumi nekhomba nasele baboke."

UBubu utjela unina uthi, "Mma kunendawo yawo woke umuntu ojame emjejeni! Kunomkhweli oyedwa nje kwaphela ozokujama ngeenyako!" Ingabe uBubu ubale kuhle na?
P14	Kwanjesi ibhesi seyizele. Umtjhayeli uvala woke amabadi webhesi bewakhamba. Ngaphandle kunetjhada elikhulu. UBubu nabanye abakhweli bahlola ngefesidere. Kunabantu abanengi abagijimela ukuzokukhwela ibhesi. Bayarhuwelela, "Jama! Jama! Nathi sifuna ukukhwela!"

Kodwana besele kungemva kwesikhathi! UBubu nonina babazwela abantu abatjhiyeke ngemva.
P15	Unina lika Bubu ubuza umtjhayeli, "Kubayini ungakezi ngebhesi ekulu ehlaza sasibhakabhaka?" "Iphukile izolo, kwadingeka, kobana ngithole enye ibhesi. Ngithole encani le." 

"Kodwana kuzokwenzeka ini ngabantu laba esibatjhiyileko, nabanye abanengi esibadlule endleleni?" unina lika Bubu ubuza umtjhayeli. "Ungatswenyeki! Ngihlele ukuthatha amanye amakhambo amabili namhlanjesi!" kutjho umtjhayeli. UBubu ubalalele nebakhulumako. Ngehlokweni yakhe ucabanga ngeenomboro.
P16	UBubu ubuyelela ukubala iinhlalo. "Ngicabanga bonyana ibhesi le encani ebomvu ithwala abantu abama-20, abali-16 bahlezi bese aba-4 bajama ngeenyako."

"Ngiyazibuza bonyana ibhesi le ifanele ithathe amakhambo amangaki nange kufanele ikhweze abakhweli aba-100 abaya edorobheni?" Kungaba njani babe ama-200 nofana 150?" Ungakwazi ukusebenza ipendulo?

UBubu uthabile! Kungasi kade uzobe anejinifomu etja, bese ibhesi encani ebomvu izobabuyisela ekhaya, ngesikhathi esifaneleko somdlalo wakhe webholo erarhwako.

images:

illustrations/pages/11446.png
illustrations/pages/11446.png
illustrations/pages/11447.png
illustrations/pages/11448.png
illustrations/pages/11449.png
illustrations/pages/11450.png
illustrations/pages/11451.png
illustrations/pages/11452.png
illustrations/pages/11453.png
illustrations/pages/11454.png
illustrations/pages/11455.png
illustrations/pages/11456.png
illustrations/pages/11457.png
illustrations/pages/11458.png
illustrations/pages/11459.png
illustrations/pages/11460.png
illustrations/pages/11461.png

translations:

Afrikaans (Translation)	Groot Blou Bus	id=20051
ChiTonga (Translation)	Ibbasi Lyangu Lipati Lya Bbulu	id=18635
CiNyanja (Translation)	Basi Ikulu Yobilibila	id=18614
English (Original)	Big Blue Bus	id=12083
English (Adaptation)	Big Blue Bus	id=13607
English (Adaptation)	When the (Big Blue) Bus Was Late 	id=20309
French (Translation)	Le Grand Bus Bleu	id=13271
IciBemba (Translation)	Saaca  Iikulu Iyabuluu	id=18579
isiXhosa (Translation)	Ibhasi Enkulu Emzuba	id=16549
isiXhosa (Translation)	Ibhasi Enkulu Ezuba	id=17502
isiZulu (Translation)	Ibhasi Enkulu Eluhlaza Okwe Sibhakabhaka	id=16207
isiZulu (Adaptation)	Ibhasi Elikhulu Eliluhlaza	id=17335
isiZulu (Translation)	Mzukwana Ibhasi Lifika Emva Kwesikhathi	id=20688
Kinyarwanda (Translation)	Bisi Nini Y'ubururu	id=17456
Kiswahili (Translation)	Basi Kubwa La Bluu	id=12428
Luganda (Translation)	Baasi Ennene  Eya Bululu	id=13122
Lunyole (Translation)	Ebbasi  Embala Eya  Bbululu	id=13438
Lunyole (Translation)	Ebbasi Embala Eya Bbulu	id=13608
Ng’aturkana (Translation)	Amotoka Napus Naapolon	id=12730
Oluwanga (Translation)	Omutoka Omukali Kwe Lilesi	id=12934
Portuguese (Translation)	Grande Autocarro Azul	id=16097
Sepedi (Translation)	Pese Ye Kgolo Ye Talalerata	id=17993
Sesotho (South Africa) (Translation)	Bese E E Kgolo E Mmala Wa Botala Ba Lehodimo 	id=20023
Sesotho (South Africa) (Translation)	Ha Bese E Kgolo E Bolou E Siilwe Ke Nako	id=20835
Setswana (Translation)	Bese E Kgolo Ya Mmala Wa Botala Jwa Legodimo	id=16588
Setswana (Translation)	Bese E E Kgolo Ya Mmala Wa Botala Jwa Legodimo	id=17644
SiLozi (Translation)	Mbasi Yaka Yamubala Wa Mbilu	id=18562
Siswati (Translation)	Ibhasi Lenkhulu Leluhlata Kwesibhakabhaka	id=20782
Tshivenda (Translation)	Bisi Khulwane Dala	id=18286
Xitsonga (Translation)	Bazi Lerikulu Ra Muhlovo Wa Wasi	id=18988
