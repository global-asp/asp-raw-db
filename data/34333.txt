url:	https://africanstorybook.org/reader.php?id=34333&d=0&a=1
id:	34333
title:	Dyondzo ya tatana
author:	Given J Hlongwani
artist:	Adonay  Gebru
lang:	Xitsonga
level:	First paragraphs
lic:	Creative Commons: Attribution 4.0
thumb:	http://africanstorybook.org/illustrations/covers/34333.png
desc:	Xana u na mavonela wahi na xitsundzuxo xa tatana wa Abula? (Ntsheketo lowu wu endliwile eka nhlengeletani wa nhluvukiso wa mitsheketo layiburari ya Ras Abebe eDebre Birhan hi Mudyaxihi 2018).

page_text:

P1	Etikweni, a ku ri na mufana lontsongo loyi vito ra yena a ku ri Abula.@@A nga swi rhandzi ku hlaya kumbe ku pfula buku. A ri mudyondzi wo loloha swinene. A hanya ku biha.
P2	Abula a yiva mali ya manana wa yena ku ya xava malekere. Naloko a tumbetile mali, a yi kuma a yi teka.@@Endzhaku ka ku dya swiwitsi hinkwaswo, Abula a ta tlanga na vanghana va yena.
P3	Endzhaku ka nkarhi, Abula u tshikile ku ya exikolweni. U tshamela ro huma a ya eku tlangeni, a vuya ntsena ekaya loko ri perile.@@Manana wa Abula u swi lemukile leswi naswona a sungula ku vilela.
P4	N'wana wa hina a nga tikhomangi kahle. A ndzi tshembi leswi wa ya exikolweni. U tlhela a ni yivela mali," ku vula Manana wa Abula.@@Tatana wa yena u anakanyile hi ndlela yo antswa leyi a nga cincaka mahanyelo ma Abula.
P5	U te eka nsati wa yena, "Eka nkarhi lowutaka, tumbeta mali exikarhi ka mapheji ma buku. A nga pfuli na buku, kutani mali yi ta hlayiseka."
P6	Hi siku leri landzelaka, Abula u lavile mali ya manana wa yena. U lavile hinkwako kambe a nga kumangi nchumu.@@U tekile xiboho xa ku ya emakete wa le kusuhi ku ya lava mali.
P7	Tatana wa yena u vonile laha Abula a ya kona.@@"Mufana wa mina, ndza swi tiva ku ri hikokwalaho ka yini u ya emakete. Sweswi vuyela endlwini u lava mali endzeni ka tibuku," a vula.
P8	Abula a hlamarile, kambe u yile a ya lava endzeni ka tibuku.@@U kumile mali leyi manana wa yena a yi fihlile.
P9	Hi siku leri landzelaka, u langutile endzeni ka tibuku nakambe. Kambe a ku ri hava lexi a xi tumbetiwile kwalaho. @@U yile eka tatana wa yena ku ya vutisa ku ri hikwalaho ka yini ku ri hava mali etibukwini.
P10	Tatana wa yena a n'wayitela na ku hlamula a ku, "Jaha ra mina, xana wa swi lava ku kuma mali yo tala ku ya xava malekere yo tana xana?"@@Abula a hlamula, "Ina, tatana."
P11	Tatana wa yena a ku, "Ndzi yingiseli kahle swinene. Hlaya tibuku ta wena na ku ya etitlilasini. U ta kuma mbuyelo endzeni ka tibuku. U nga heli matimba."@@"Kambe tatana, ku hlaya i nghingiriko wo tika swinene. Tibuku a ti tsakisi!" Abula a hlamula.
P12	Ku ringana swa nkarhinyana, Tatana wa Abula a miyela. A anakanya hilaha a nga hlohlotelaka jaha ra yena.@@Kutani a ku ka Abula, "A hi hlaye swin'we. Ndzi ta ku pfuna u kuma rifuwo eka tibuku."

images:

illustrations/pages/27719.png
illustrations/pages/27708.png
illustrations/pages/27709.png
illustrations/pages/27710.png
illustrations/pages/27711.png
illustrations/pages/27712.png
illustrations/pages/27713.png
illustrations/pages/27714.png
illustrations/pages/27715.png
illustrations/pages/27716.png
illustrations/pages/27717.png
illustrations/pages/27718.png
illustrations/pages/27719.png

translations:

Amharic (Translation)	የአባት ምክር	id=33952
Babanki (Translation)	Jì a tìʼ wàyn ə tyiftə wàyn fa tsu	id=36934
ChiNdau (Translation)	Mukororo ongwadzwa ndibaba.	id=37932
English (Original)	A father's lesson	id=31944
French (Translation)	La leçon d'un père	id=33155
isiNdebele (Translation)	Isifundo sakababa	id=35239
Kinyarwanda (Translation)	Inama z' umubyeyi	id=32137
Kiswahili (Translation)	Mvumilivu hula mbivu	id=32070
Kom (Translation)	Iye'i i bò wàyn	id=40129
Ng’aturkana (Translation)	Ng'akitatamet ka'Apa	id=33390
Oshikwanyama (Translation)	Oshihongwa sha Tate	id=37060
Otuho (Translation)	Ettiyeni ônô mônyê	id=36300
Portuguese (Translation)	Uma lição de pai	id=40079
Setswana (Translation)	Thuto ya ga rre	id=34763
Siswati (Translation)	Sifundvo sababe	id=34479
Spanish (Translation)	Una lección de Papá	id=36421
Tiv (Translation)	Ayom a Wan a Ter	id=36790
Tshivenḓa (Translation)	Ngundo i bvaho kha khotsi	id=34259
Wolaita (Translation)	Awa Timirtiya	id=32315
