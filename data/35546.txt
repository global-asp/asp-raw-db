url:	https://africanstorybook.org/reader.php?id=35546&d=0&a=1
id:	35546
title:	Ojio Ohûrrak ofinia ahas hôî!
author:	Peter Akalkal
artist:	Nathi  Ngubane
lang:	Otuho
level:	Longer paragraphs
lic:	Creative Commons: Attribution 4.0
thumb:	http://africanstorybook.org/illustrations/covers/35546.png
desc:	Araî aŋasi Ohûrrak ꞌtômôn. Iwotok nyia Ottuloi-epieres îlûlûŋ miji hosi. Iramak jio aatî aŋaî ittiyenu Ohûrrak êfaûna hûan honyi iko miji ôŋîda obeŋi înêfûnî aŋuaî.

page_text:

P1	Jio aduri ꞌdaŋ hutto misihi Afîrîka.
P2	Afure hoŋ Ohûrrak. Araî aŋasi hoŋ ꞌtômôn.@@Emanya hôhôî iko haniyoŋ Ikuma. Araî aŋasi Ikuma ꞌtômôn hohunihoi.@@Emanya hôhôî iko monyoŋ, îyaŋ, illa hôhôî ôllô odiha ꞌtô, Iruaŋi, iko eŋok hôhôî, Mûadaha.
P3	Many fê hewwotu Ottuloi-epieres imiji, alûfa amanya hôhôî.@@Omûta lûŋa ahutti-ahûanyanî anîa, atî oremik inyi îtaŋuaî hôhôî bêbê bêbê. Obeŋ Ottuloi-epieres îgîgîa, oremik atulo iŋuaî bêbê.
P4	Ejîrîŋa nî ta abîaŋan hoŋ îbala iko ôrrîahat hoŋ.@@Ijîrîŋa Iruaŋi ta abîaŋan honyi oremik îfôny ôrrîahat honyi ta attôŋô.@@Ijîrîŋa buo fê Ikuma ta abîaŋan ôrrîahat honyi oremihini îrrînyana êlata-hûtûk honyi ihutuhe hosi.
P5	Ara îyaŋ ahafianî îttalîa ôttô bôrê gala. Itinyiaŋio monyoŋ aŋahî iko ajasio îbôrê gala. @@Ofuoi isi motie-motie îgêmîta hosi, buo Ikuma omijio hôhôî îhaŋ.
P6	Anya ônyîharî hôhôî Bêkê. Imaruak inyi bêbê buo fê owon iko aŋuaî taji.@@Obeŋi awahî ôbô atulo ôlô îgêr honyi oŋitek hûna. Ifiriwa Ottuloi-epieres jio amaruahi bêbê.@@Ebeŋ hôhôî êwak itiwotonia jihonyi aŋuaî.
P7	Alla attohu îyaŋ êgîama, ôlô fê imijuno Bêkê buo fê îyak inyi aŋahî huno hêtêhî ideuno.@@Itahî îyaŋ aŋahî hûa îkat-haji/îkahaji Bêkê, nyio obeŋi awahî inyi ojiŋak itua haji.
P8	Motie-motie, ôlô Ikuma iwohuno aarî tô mosura ênnê îlîaha ꞌtô.@@Igonyu inyi aatî ômûk iyyafatie emuhita-hômôm, buo ômûk obeŋi iyyafatie. Ihûhûmû Ikuma emuhi-hômôm honyi tô bôŋô ênnê ilurottia inyi ihou.@@Ofiniatio inyi ahas honyi ta haŋ. Buo hônyê oŋorottia ayyani-hanî îhas hosi.
P9	Alla ara fê attarî, itiyiu hôhôî îyaŋ jio:@@"Iyyafatiete emuhi-hômôm aŋejuk oŋitek ꞌdaŋ. Ofinia ahas hôî ta asebun many asêt-sêt 20 êllê îfany iyye jio ôbô amaji. Ottuhok êêtûk iko emo hôî êllê îyala iyye kuyya buo fê êllê îbak iyye emo."@@Ettê hôhôî iruhonia, "Eee, îyaŋ!"
P10	1. Ofinia ahas hôî ta aarî.@2. Ofinia ahas hôî ta asebun.@3. Ofinia many asêt-sêt 20 kuyya îhîana dêê tô 1-20.@4. Ijôlû asebun addi ta aarî hunno olibori ꞌtô.@5. Opôtô ahas ta abôŋô ônnô olibo ꞌtô.@6. Anîa, alibori ahas hôî!

images:

illustrations/pages/93740476.png
illustrations/pages/93740458.png
illustrations/pages/93740460.png
illustrations/pages/93740461.png
illustrations/pages/93740462.png
illustrations/pages/93740463.png
illustrations/pages/93740464.png
illustrations/pages/93740465.png
illustrations/pages/93740466.png
illustrations/pages/93740467.png
illustrations/pages/93740478.png
illustrations/pages/93740475.png

translations:

Babanki (Translation)	Duma gàʼ la ə shʉ a vu a wu!	id=36978
ChiNdau (Translation)	Purutanai unoti, "Ngatishambe nyara"	id=35468
English (Adaptation)	Duma says wash your hands!	id=35268
isiXhosa (Adaptation)	UDuma uthi hlamba izandla zakho!	id=35377
Kiswahili (Adaptation)	Juma anasema osha mikono yako!	id=35382
Kom (Translation)	Duma nɨn bê na yi na sû ɨ̀wu ɨ̀ vzɨ̀	id=40142
Oshikwanyama (Translation)	Duma ota ti kosha omake oye!	id=37057
