url:	https://africanstorybook.org/reader.php?id=34479&d=0&a=1
id:	34479
title:	Sifundvo sababe
author:	Mduduzi Benjie Shongwe
artist:	Adonay  Gebru
lang:	Siswati
level:	First paragraphs
lic:	Creative Commons: Attribution 4.0
thumb:	http://africanstorybook.org/illustrations/covers/34479.png
desc:	Ucabanga kutsi ngusiphi seluleko sababe wa-Abula? (Lendzaba yentiwa kumhlangano-sikolwa wekwenta indzaba kumtapotincwadzi wase-Ras Abebe eDebre Birhan ngeNkhwekhweti 2018).

page_text:

P1	Endzaweni, bekunemfana lomncane libito lakhe bekungu Abula.@@Bekangakutsandzi kufundza nobe ngisho nekuvula incwadzi. Bekangumfundzi lolivila. Bekenta tintfo letimbi.
P2	Abula bekantjontja imali yamake wakhe ayotsenga ngayo amaswidi. Ngisho nobe make wakhe ayifihlile imali, bekayitfola bese uyayitsatsa.@@Nasawadle onkhe emaswidi akhe, Abula bekadlala nebangani bakhe.
P3	Ngemuva kwesikhatsi, Abula wayekela kuya esikolweni. Bekahlala adlale lilanga lonkhe, aze abuye ekhaya kusihlwa.@@Make wa Abula wakucaphela loku futsi wakhatsateka.
P4	"Indvodzana yetfu ayitiphatsi kahle. Angicabangi kutsi iyaya esikolweni. Futsi intjontja imali yami," kusho make wa Abula.
P5	Babe wakhe wacabanga ngekutsi angakushintja njani kutiphatsa kwa Abula.@@Watsi kumkakhe, "Esikhatsini lesitako, ubofihla imali ngekhatsi kwemakhasi encwadzi. Akwenteki ayivule incwadzi, ngako imali itawuphepha lapho."
P6	Ngelilanga lelilandzelako, Abula wafuna imali yamake wakhe. Wayifuna yonkhe indzawo kepha akazange atfole lutfo.@@Wancuma kuya emakethe lesedvute kute ayotfola imali.
P7	Babe wakhe wabona kutsi Abula uyaphi.@@Watsi, "Ndvodzana, ngiyati kutsi kungani uya emakethe. Buyela endlini uyofuna imali etincwadzini."
P8	Abula wadideka, kepha wahamba wayofuna etincwadzini.@@Wayitfola imali labeyifihlwe ngumake wakhe.
P9	Ngelilanga lelilandzelako, waphindze wayifuna etincwadzini. Kepha bekute lebeyifihlwe lapho.@@Waya kubabe wakhe kute ayobuta kutsi kungani ingekho imali etincwadzini.
P10	Babe wakhe wamoyitela wase uyamphendvula, "Ndvodzana, uyafuna yini kutfola imali leyenele kute utsenge emaswidi lamanyenti?"@@Abula waphendvula, "Yebo kunjalo, babe."
P11	Babe wakhe watsi, "Ngilalele kahle. Fundza tincwadzi takho futsi uye esikolweni. Utawutfola imivuzo etincwadzini. Ungapheli emandla."@@"Kepha babe, kufundza kungumsebenti lomatima. Tincwadzi tiyadzinana!" kuphendvula Abula.
P12	Babe wa Abula wathula sikhashana. Wacabanga ngendlela langakhutsata ngayo indvodzana yakhe.@@Ngemuva kwaloko watsi ku Abula, "Asifundze ndzawonye. Ngitokusita kutsi utfole umcebo etincwadzini."

images:

illustrations/pages/27719.png
illustrations/pages/27708.png
illustrations/pages/27709.png
illustrations/pages/27710.png
illustrations/pages/27711.png
illustrations/pages/27712.png
illustrations/pages/27713.png
illustrations/pages/27714.png
illustrations/pages/27715.png
illustrations/pages/27716.png
illustrations/pages/27717.png
illustrations/pages/27718.png
illustrations/pages/27719.png

translations:

Amharic (Translation)	የአባት ምክር	id=33952
Babanki (Translation)	Jì a tìʼ wàyn ə tyiftə wàyn fa tsu	id=36934
ChiNdau (Translation)	Mukororo ongwadzwa ndibaba.	id=37932
English (Original)	A father's lesson	id=31944
French (Translation)	La leçon d'un père	id=33155
isiNdebele (Translation)	Isifundo sakababa	id=35239
Kinyarwanda (Translation)	Inama z' umubyeyi	id=32137
Kiswahili (Translation)	Mvumilivu hula mbivu	id=32070
Kom (Translation)	Iye'i i bò wàyn	id=40129
Ng’aturkana (Translation)	Ng'akitatamet ka'Apa	id=33390
Oshikwanyama (Translation)	Oshihongwa sha Tate	id=37060
Otuho (Translation)	Ettiyeni ônô mônyê	id=36300
Portuguese (Translation)	Uma lição de pai	id=40079
Setswana (Translation)	Thuto ya ga rre	id=34763
Spanish (Translation)	Una lección de Papá	id=36421
Tiv (Translation)	Ayom a Wan a Ter	id=36790
Tshivenḓa (Translation)	Ngundo i bvaho kha khotsi	id=34259
Wolaita (Translation)	Awa Timirtiya	id=32315
Xitsonga (Translation)	Dyondzo ya tatana	id=34333
