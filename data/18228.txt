url:	http://africanstorybook.org/reader.php?id=18228&d=0&a=1
id:	18228
title:	Pɛ Kayanja De O Bukɔ
author:	Joseph Kandwe (OLE Ghana)
artist:	Natalie Propa
lang:	Kasem
level:	Longer paragraphs
lic:	Creative Commons: Attribution 3.0
thumb:	http://africanstorybook.org/illustrations/covers/18228.png
desc:	Bukɔ-lao na dɛ o buchari o dare o kwo boboŋa swono wone.

page_text:

P1	Faŋa faŋa to,  pɛ-fɔrɔ daama mo wora ba na bwoi-o we Kayanja to. O de o kaane de ba bukɔ ba na bwoi-o we Apenyo to mo zoora. Pɛ bukɔ Apenyo deem laama mo dedɛ pa se baara na nɛ-o ba lage o se ba swo. Amaa pɛ-faro Kayanja lage kwora dedɛ mo o bukɔ wom kwaga ne.
P2	Pɛ-fɔrɔ Kayanja zoore o twɛ de pɛ dedɛɛro wolo ba nấ bwoi-o Aludah to sɔŋɔ mo. Ba bwoi o "Dedɛɛro" bɛŋwaane nɔɔna maama kateire dem ne pa-o zula mo. (O jege jara dedaane nɔɔna balo na ba pa-o zula to mo!) Paa ma go pɛ Aludah kaane pa se o lage kaane se o da swo.
P3	Pɛ nankwia kam wom ma vu pɛ-faro Kayanja tei se o cha o bukɔ wom de kwora. Pwa balei bam na wora ba bwɛ bukɔ wom kwaga kwora yam to kan-nyaane wolo ba na bwoi we Kakembo to ni ba lara yam. Kakembo de pɛ bukɔ Apenyo ye balo na twe daane to mo.
P4	Pɛ Aludah maa sɛ se o chɛ o jejegero tem chechworo o pa pɛ-faro Kayanja se ko ta ye o bukɔ wom ka-kwɛɛro,  garelwei de ye ka-kwɛɛro tem wo woŋo dedoa mo. Ba dɛɛm jaane se ba ke kadiri dem ba pa pɛ Aludah de pɛ bukɔ Apenyo mo,  ye ba wo pɛ se ko nwoŋi pwoni. Pɛ-fɔrɔ kom yei we o bukɔ wom wo bấ pwoli de ba na jaane tei to.
P5	Ko na dare dayare pɛ se kadiri dem ke to mo kan-nyaane Kakembo yi Apenyo tei. "A pɛ bukɔ swone,  n kwo ti o yiga se o swo-m o pa pɛ Aludah mo dayarepɛ wɛɛne." Kakembo taga de pâ bukô.
P6	Taane dem so pɛ bukɔ Apenyo pa se o yeiri o na wo ke kolo. O maa boŋe o we,  "A ba zo pɛ nankwea kanto. Ko ba ke! A jege se a ke lela mo a vu Trevor tei se o ni kolo o na wo ke to."  Trevor dɛɛm ye pɛ bukɔ Apenyo bɔɔlo mo.
P7	Titi dem ne pɛ bukɔ Apenyo seige ma o nuŋi o kwo sɔŋɔ ne. O kwo nấ lɔre o na maa vei m o bane wo zaŋe dedɛ de o. O duri o tɔge teene kɔgɔ de peiro de kalantua wone mo o vu o yi o bɔɔlo Trevor sɔŋɔ. O na yi o bɔɔlo wom sɔŋɔ to,  buga,  kana de nanyɔne mo nege-o dedɛ.
P8	"A bɔɔlo,  bɛ mo pa se n duri chɔn-dedoro konto n yerane,  ko ma ye titi de n beene a tei?" Trevor mo bwei. O ma mo na-nyɔɔra o pa-o ye o dare o pa se o si. Trevor laam wowole mo ye o cheige Apenyo se o ta taane.
P9	"A pɛ bukɔ swoon,  bɛ mo daane-m?" Trevor bwei. Apenyo ma si dedɛ ye o ta de wo-chechoko o we,  "A kwo mo lage se o swo ne o pa pɛ Aludah. Amaa a bấ zo ba-lwaro wonto doŋe. Trevor,  a lage se a zo nmo mo de n na yiniga tu de. A sɛ se a yaare. A swo-m."
P10	"Pɛ bukɔ a ba jege kolokolo se a pa n kwaga kwora,  nmo yei we a ye yinigatu mo." Trevor ma kaase! Apenyo ma leire o we,  "A yei,  amaa nmo mo a lage se a zo." O ma boŋe fee ye ta we,  "Pa se de vu,  Kategga na-bworo kom tu tei se o ja debam o bɛ buga kam. De na ke konto de wo siege pa se a kwo daa ba na debam."
P11	Pɛ-faro Kayanja na mane we Apenyo teire o sɔŋɔ ne to o pɛ se ba nuŋi mo ba beere o jei tio kom maama ne. Pɛ wom gabɛ,  de o swoja,  de nɔɔn-maama beere jei sem maama mo tio kom ne ye ba wo nɛ pɛ bukɔ Apenyo. Ba ma jwoori ba vu pɛ-fɔrɔ wom tei ba ta de do ba na wo nɛ Apenyo tei to. "Nam vei na gao wone ấ beere o jei," pɛ-fɔrɔ Kayanja pɛ wadaa. O bane mo zaŋe dedɛ.
P12	Pɛ bukɔ Apenyo de Trevor na ke lela ba yi buga kam ni to,  dua bobo tinim pa se vu-fɔrɔ zaŋe.
P13	Kategga,  na-bworo tu wom yaa wora o lae o boro kom mo ye bɔɔla bam yi o tei. Trevor maa lwoori Kategga se o kwe ba o bɛ buga bubɛ. Kategga maa wό sɛ ye o we vio-fɔrɔ lage se ko zaŋe mo,  ko maa ba lamma.
P14	Trevor maa maŋe o bere Kategga kolo na pa se ba lage se ba bɛ to. O ma tore o garofɛɛle ne o li sabu-pwoŋa o pa Ketegga. Kategga na nigi taane dem to ye o na sabu-pwoŋa kam to,  o wo chɔge dedɛ. O ma sɛ se o bɛ ba de vio kom na wora to de.
P15	Kategga ma vaŋe na-bworo kom o twɛ bubɛ ye o pa se ba zo. O laam ma kwei bworo kom daa o bobo veŋa. Pɛ-fɔrɔ Kayanja de pɛ Aludah na yi buga kam ni to ba nɛ nɔɔna batɔ na wo bworo kom wone. Ba lware we bɔɔla balei bam luga.
P16	Vu-fɔrɔ a maŋe na-bworo kom. Kategga maa ga se o ja ko. Pɛ-fɔrɔ Kayanja tɔɔle o we,  "Apenyo a lwoore ấ bam jwori na ấ ba! A yage nmo de Trevor lɔrem a chɛ a bam."  Amaa ko nam kɛ. Na-bworo kom ma lwo ba na-luŋa kam wone. Ba maama maa maŋe na bam wone. Ko zege dento dɛ dem ne,  nɔɔna balo na wo pɛ-faro Kanyanja kateire dem ne to laam wae ba swo wole ba na lage to,  sabutu naa yiniga tu.

images:

illustrations/pages/10069.png
illustrations/pages/10074.png
illustrations/pages/10063.png
illustrations/pages/10064.png
illustrations/pages/10065.png
illustrations/pages/10066.png
illustrations/pages/10067.png
illustrations/pages/10069.png
illustrations/pages/10070.png
illustrations/pages/10071.png
illustrations/pages/10072.png
illustrations/pages/10211.png
illustrations/pages/10075.png
illustrations/pages/10076.png
illustrations/pages/10077.png
illustrations/pages/10078.png
illustrations/pages/10079.png

translations:

Afrikaans (Translation)	Koning Kaja en Sy Dogter	id=20076
Akuapem Twi (Translation)	Ɔhempɔn Kayanja Ne Ne Babea	id=18462
Asante Twi (Translation)	Ɔhene Kayanja Ne Ne Babaa	id=18222
ChiTonga (Translation)	Mwami Kayanja Amwanaakwe Musimbi	id=18652
CiNyanja (Translation)	Mfumu Kayanja Namwana Wake Musikana	id=18670
Dagaare (Translation)	Naa Kayanja Ne O  Pɔgeyaa	id=17774
Dagbani/Dagbanli (Translation)	Naa Kayanja Mini O Bipuɣiŋga	id=18161
Dangme (Translation)	Matsɛ Kayanja Kɛ E Bi Yo Ɔ	id=18341
Dhopadhola (Translation)	Kere Kodi Nyare	id=18750
English (Original)	King Kayanja And His Daughter	id=10210
Ewe (Translation)	Fia Kayanja Kple Via Nyɔnuvi	id=18172
Fante (Translation)	Ɔhen Kayanja Na Ne Babasia	id=18492
French (Translation)	Le Roi Kayanja Et Sa Fille	id=12664
Ga (Translation)	Maŋtsɛ Okaija Kɛ Ebiyoo Lɛ	id=18336
Gonja (Translation)	Ewura Kayanja Nε Mobe Ebichesobi	id=18214
IciBemba (Translation)	Imfumu Kayanja Noomwana Waiko Umwanakashi	id=18675
isiNdebele (Translation)	Ikosi Umjekejeke Nendodakazi Yakhe	id=13054
isiXhosa (Translation)	Ikumkani Ukayanja Nentwazana Yakhe	id=17574
isiZulu (Translation)	Inkosi Undabenhle Nendodakazi Yayo	id=16472
Kiswahili (Translation)	Binti Wa Mflame Kayanja	id=12899
Mampruli (Translation)	Naaba Kayangya Ni U Bipuŋŋa	id=19353
Ng’aturkana (Translation)	Ekapolon Kayanja Ka Nakookeng	id=12922
Nzema (Translation)	Belemgbunli Kayanja Nee Ɔra Raalɛ Ne	id=18422
Oluwanga (Translation)	Omukhana Wo Omwami Kayanja	id=12954
Portuguese (Translation)	O Rei Kayanja E a Súa Filla	id=13644
Portuguese (Translation)	O Rei Kayanja E a Sua Filha	id=16719
Sepedi (Translation)	Kgoši Kayanja Le Morwedi Wa Gagwe	id=18163
Sesotho (South Africa) (Translation)	Morena Kadi Le Moradi Wa Hae	id=20035
Setswana (Translation)	Kgosi Mothupi Le Morwadiagwe	id=14957
SiLozi (Translation)	Mulena Kayanja Ni Mwana Wa Hae Wa Musizani	id=18741
Talen (Translation)	Na'ab Kayanja Ne O Puawoo	id=20196
Tshivenda (Translation)	Thovhele Kayanja Na Ṅwananyana Wawe	id=18277
Xitsonga (Translation)	Hosinkulu Kayanja Na Nhwanyana Wa Yena	id=18872
