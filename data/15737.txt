url:	http://africanstorybook.org/reader.php?id=15737&d=0&a=1
id:	15737
title:	Umi Liec
author:	Owino Ogot and Athieno Gertrude
artist:	Wiehan de Jager
lang:	Dhopadhola
level:	First paragraphs
lic:	Creative Commons: Attribution 3.0
thumb:	http://africanstorybook.org/illustrations/covers/15737.png
desc:	Paka liec onwaŋo ume mabor.

page_text:

P1	Kis dhano oŋeyo paka liec jo nitie gi umi gin maboyo.
P2	To cango con,  umi liec oyido cek aka cwe.
P3	Onywol nyathi liec moro. Go oyido jakimega swa. Go obedo gi penji ri kis ogwaŋ.
P4	Go obedo gi kimega kwoŋ kol. Openjo kol ni,  "I raŋo initie gi ŋutin mabor?"
P5	Obedo gi kimega kwoŋ liec adumo. Openjo liec adumo ni,  "I raŋo tungin bith?"
P6	Obedo gi kimega kwoŋ ngona. Openjo ni,  "Cemo aŋo ma ngona jocamo othieno?"
P7	Agak mariek owaco piyo piyo ni,  "Luwan wakidhi i malawa. Koro i la neno gima ngona camo m'othieno."
P8	Gi kenyo nyathi liec oluwo agak kiri i malawa.
P9	Orire i toko to cungo i thengi pi. Oŋiyo pi.    Ni kune ngona?
P10	Tele ma thengi malawa omotho go ni,  "Yoga!" Nyathi liec bende odwoko ni,  "Yoga bende!" To penjo ni,  "I nyalo waco raye gima ngona camo m'othieno?"
P11	To tele waco ri go ni,  "Biye cegin." To nyathi liec luŋere. Tele owaco ni,  "Medi bino cegin." Nyathi liec omedo luŋirok.
P12	Arwat ni kap! Ngona ogamo umi nyathi liec gi lake.
P13	Nyathi liec ogik acen to pidho tiende matek to ywayo. To ywayo de ywayo.  Kada ameno ngona koweyo ume.
P14	Umi nyathi liec otele de to tele. To doko tele. Tundo go opodho taro ni,  "Bum!"
P15	Umi nyathi liec ma oyido cek onyo otele olokere mabor.
P16	Umi go obor swa ma nyalo gamo kiri olemo wok malo i jangi yen. Aka kiri konon liec je jo ni gi umi gin ma boyo ma di kony.

images:

illustrations/pages/1110.png
illustrations/pages/1111.png
illustrations/pages/1112.png
illustrations/pages/1110.png
illustrations/pages/1113.png
illustrations/pages/1114.png
illustrations/pages/1116.png
illustrations/pages/1118.png
illustrations/pages/1119.png
illustrations/pages/1120.png
illustrations/pages/1121.png
illustrations/pages/1122.png
illustrations/pages/1123.png
illustrations/pages/1124.png
illustrations/pages/1125.png
illustrations/pages/1882.png
illustrations/pages/1127.png

translations:

English (Translation)	Elephant's Nose	id=15093
Oluwanga (Adaptation)	Omwana We Inzofu	id=19800
Portuguese (Translation)	O Nariz Do Elefante	id=16579
Tunisian (Translation)	Xcem Il-Fìle	id=15220
Yoruba (Translation)	Imú Eerin	id=16558
