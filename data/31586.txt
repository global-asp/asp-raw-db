url:	https://africanstorybook.org/reader.php?id=31586&d=0&a=1
id:	31586
title:	Daisy gomuwa
author:	Djaupyu  Siteketa
artist:	Siya Masuku
lang:	Rukwangali
level:	First paragraphs
lic:	Creative Commons: Attribution 4.0
thumb:	http://africanstorybook.org/illustrations/covers/31586.png
desc:	Daisy kwa tunga pokafaramagona

page_text:

P1	Siruwo simwe pokafaramagona oko pepi nokamukundagona.
P2	Pwatungire kanhunhwagona kedina Daisy.
P3	"Apa nani kura, na hara kutuka meguru, kutuka unene meguru," yimo ga uyungire Daisy.
P4	Nye nonhunhwa nadinye kwamu zorere.
P5	"Ove kutetukisa sili," yimo va uyungire. "Kapi tatu dana novena hena."
P6	"Daisy, kuvhura tufukumune mavava getu nye udigu sili konhunhwa asi dituke," yimo vamu tanterere Ozinakuru.
P7	Daisy kapi gali geve. Nkenye ezuva ngali deura pwamwene, mokufukumuna mavava gendi.@@Fuku, fuku, fuku, nga fukumuna mavava gendi nye kapi ngatuka atunde pevhu.
P8	Apa ngali deura, ngali mono momagano gendi asi kuna kutuka keguru-guru dogoro taka sika komaremo nokumona omu nonhunhwa dina kundondona pevhu.  Age ngali mono momagano omu ana kutuka keguru lyoyigwali noiwoyo. "Yaa!" Yimo yidira nkare yi uyunge. "Nhunhwa zokuvhura kutuka!"
P9	Asi fuku, fuku, fuku, nkenye ezuva omu Daisy nga fukumuna mavava gendi.
P10	Nga tuka pevhu nye ta tengwire po hena.
P11	"Ame kapi ngani tuka hena rumwe!" Daisy yimo ga lilire kOzinakuru. "Vakwetu mouhunga vana kara."
P12	"Daisy, ove wali siga kono nhunhwa nonkweni. Awo kapi vana hara kutuka nye ove kutuka! Kuvhura oyi rugane," Ozinakuru yimo va tente.
P13	Ezuva lyokukwamako Daisy ta rondo konondaga-ndaga ta zigi nokufuku, fuku, fuku, omu ga fukumwine mavava gendi. Makura ta tuka mompepo oku tafukumuna mavava gendi ntani ta fukumuna mavava gendi ntani ta fukumuna mavava gendi ntani...
P14	Tali ganda!
P15	Nonhunhwa nonkwawo kwamu zorere sili unene. "Ha ha ha! Twakutantere! Nonhunhwa kapi adi tuka!"
P16	Nye ezuva lyokukwamako Daisy tatuka keguru unene, keguru-guru kwina lyondunda. Fuku, fuku, fuku, Daisy kwa fukumwine mavava gendi.
P17	Age kwatukilire mompepo nokufumuna mavava gendi nokufukumuna mavava gendi nokufukumuna mavava gendi noku...
P18	Age kwa twikilire kutuka! Mpepo konhi zendi tazi pepe unene nye age ta tuka keguru sili unene nekeguru-guru sili unenenene! Yigwali noyiwoyo kwa tente asi, "Nawa unene! Nhunhwa zokutuka!"
P19	Makura nonhunhwa nonkwawo kwa here di kare ngwendi yizo.
P20	Ado kwa tente asi, "Oo Daisy, ove omu wa sili!"

images:

illustrations/pages/15320.png
illustrations/pages/15299.png
illustrations/pages/15300.png
illustrations/pages/15301.png
illustrations/pages/15302.png
illustrations/pages/15303.png
illustrations/pages/15322.png
illustrations/pages/15305.png
illustrations/pages/15307.png
illustrations/pages/15308.png
illustrations/pages/15309.png
illustrations/pages/15310.png
illustrations/pages/15311.png
illustrations/pages/15312.png
illustrations/pages/15313.png
illustrations/pages/15314.png
illustrations/pages/15315.png
illustrations/pages/15316.png
illustrations/pages/15317.png
illustrations/pages/15318.png
illustrations/pages/15319.png

translations:

Afrikaans (Translation)	Ongelooflike Daisy!	id=21418
English (Original)	Amazing Daisy	id=15321
isiNdebele (Translation)	U-Daisy omkarisomraro!	id=21508
isiXhosa (Translation)	U-Daisy omangalisayo!	id=21403
isiZulu (Translation)	U-Daisy omangalisayo!	id=21509
Khoekhoegowab (Translation)	Buruxa aniros, Daisys xa	id=31766
Lhukonzo (Translation)	Daisy oweriswekerya	id=22383
Lumasaaba (Translation)	Daisy, ntsi ngokho ndayi	id=23982
Lusoga (Translation)	Daisy Owekyewunyoo	id=21293
Oshikwanyama (Translation)	Daisy omukumwifa	id=31571
Oshindonga (Translation)	Omunyanyukwi Daisy	id=31507
Otjiherero (Translation)	Ombande Daisy	id=31619
Rufumbira (Translation)	Daizy Wigitangaza	id=20943
Sepedi (Translation)	Kgogo ya semaka!	id=21511
Sesotho (South Africa) (Translation)	Daisy Ya Makatsang!	id=21521
Setswana (Translation)	Koko E E Fofang!	id=21522
Siswati (Translation)	Daisy lomangalisako!	id=21406
Tshivená¸“a (Translation)	Daisy I No Mangadza!	id=21404
Xitsonga (Translation)	Xiluva Xo Hlamarisa Xa Daisy!	id=21402
