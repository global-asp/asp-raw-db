url:	https://africanstorybook.org/reader.php?id=26184&d=0&a=1
id:	26184
title:	Abaturage bibagiwe
author:	Jean Paul Harelimana
artist:	Edwin  Irabor
lang:	Kinyarwanda
level:	Read aloud
lic:	Creative Commons: Attribution 4.0
thumb:	https://africanstorybook.org/illustrations/covers/26184.png
desc:	Umudugudu umwe wahuye n ibibazo kugeza aho waboneye undi muyobozi mushya.

page_text:

P1	Kera habayeho umudugudu witwa Mahumbezi. Abari bawutuye bose bari urubyiruko.
P2	Abagabo n'abagore bo mu mudugudu wa Mahumbezi barabyinaga ndetse bakishimisha. 

Baryaga icyo bashaka ndetse bakanywa icyo bashaka maze bagasinda. Barishimishaga amanywa n'ijoro.
P3	Byatumye bibagirwa ikintu cyose bakoraga n'icyabaye mu minsi yashize.

Igihe kimwe abagabo n'abagore bo mu mudugudu wa Mahumbezi ibyo kurya byarabashiranye. Nta gitonyaga na kimwe k'inzoga cyasigaye. Ibikoresho bya muzika byose byaramenetse.
P4	Nta ndirimbo n' imwe yari ikiharangwa., ariko ntibari bashoboye kubyina kubera ko bari bashonje kandi bacitse intege. 

Bagiye aho umuyobozi wabo Mugwaneza yari atuye maze bararira cyane.
P5	Bararize cyane baraboroga.

Umuybozi yasohotse yambaye ingofero nini cyane arabinginga ati, "Ni musige aho baturage ba Mahumbezi! Nimurekere aho kurira. Dushobora gupfa mu kanya gato. Ni mureke tegeranye utubara twacu dusigaranye kugira ngo tubone umwuka."
P6	Umuyobozi Mugwaneza yaracecetse. Hashize akanya arahaguruka aravuga ati, "Ubu si nkiri umuyobozi wanyu. Ngiye kuva muri uyu mudugudu nge gushaka  ahandi hari amahoro. Mushobora guhitamo undi muyobozi."
P7	Mugwaneza yinjiye mu nzu ye apakira ibintu byose arangije aragenda.

Abaturage bibajije uzababera umuyobozi. Babuze icyo bakora. Barongera bararira cyane, baraboroga.
P8	Ijwi rituje kandi ryumvikana ryaravuze riti, "Nzaba umuyobozi wanyu!"

Buri wese yahindukiye agirango arebe nyiri iryo jwi. Bose bararebanye. Bararebye, barongera barareba, ariko ntibamenya nyiri jwi.
P9	Batunguwe no kubona umuhungu muto aturutse mu kivunge cy' abantu. 

Umuhungu aravuga ati, "Nibyo, nzaba umuyobozi wanyu. Nshobora kubafasha, ariko munsezeranye ko muzareka kwishimisha amanywa n'ijoro kandi ko muzakurikiza inama zange!"
P10	Abaturage bose batangajwe n'ubutwari bw'uwo mwana w' umuhungu maze bamusezeranya kuzamwubaha.

Yabajyanye kure y'umudugudu w'iwabo abajyana mu rwuri rwiza cyane. Babonye ibyo kurya bararuhuka. Yarabigishije. Yabafashije kwibuka uko bahinga n'uko borora.
P11	Bayobowe n'umuyobozi wabo, abaturage ba Mahumbezi batangiye ubuzima bwo gukora cyane. Barakoze cyane, bakora batikoresheje.

Hatarashira ighe kirekire, babonye ibyo kurya n'ibyo kunywa bihagije. Bongeye kwishima ndetse barishimisha, ariko bakomeza gukora cyane.
P12	Amajoro menshi, umuyobozi wabo muto yavaga mu mudugudu bucece akajya kubonana n'umusaza w'inararibonye. 

Yamubwiraga imigani y'ukwezi kurashe, akamubwira inkuru z'abagabo b'ibihangage ndetse n'abagore bakemuraga ibibazo by'abaturage babo.

Mu gihe cyakurikiyeho, wamuhungu nawe ubwe yabaye umunyabwenge kandi aba umuntu w'igihangage.

images:

illustrations/pages/27234.png
illustrations/pages/27230.png
illustrations/pages/27231.png
illustrations/pages/27232.png
illustrations/pages/27233.png
illustrations/pages/27234.png
illustrations/pages/27235.png
illustrations/pages/27236.png
illustrations/pages/27237.png
illustrations/pages/27238.png
illustrations/pages/27239.png
illustrations/pages/27240.png
illustrations/pages/27241.png

translations:

English (Original)	People who forgot	id=24732
Kiswahili (Translation)	Watu waliosahau	id=24746
Lusoga (Translation)	Abantu abeerabira	id=27410
Pidgin English (Nigeria) (Translation)	People wey forget	id=24733
