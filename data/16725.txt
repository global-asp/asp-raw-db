url:	http://africanstorybook.org/reader.php?id=16725&d=0&a=1
id:	16725
title:	Morwesi Le Pule Ba Etela Nkoko
author:	Lorato Trok
artist:	Catherine Groenewald
lang:	Setswana
level:	First paragraphs
lic:	Creative Commons: Attribution 4.0
thumb:	http://africanstorybook.org/illustrations/covers/16725.png
desc:	Morwesi le Pule ba itumeletse go ya go etele nkoko wa bona kwa motseng. Ba rata botshelo jwa kwa magaeng ebile ba a bo tlhoafalela fa ba boetse gae.

page_text:

P1	Morwesi le Pule ba ne ba dula le rrabona kwa toropo-kgolong. Ba ne ka gale ba gakalela malatsi a boikhutso. Eseng fela ka gonne dikolo di ne di tswetswe,  mme ka gonne ba ne ya ya go etela nkoko wa bona. O ne a nna kwa motseng wa batshwari ba ditlhapi gaufi le letamo le legolo.
P2	Pule le Morwesi ba ne ba itumetse ka gonne e ne e le nako ya go ya go etela nkoko wa bona gape. Bosigo pele ga leeto,  ba ile ba paka dibeke tsa bona go ipaakanyetsa leeto le letelele letsatsi le le latelang. Ba ne ba sa kgone go robala ka ntlha ya boitumelo mme ba lala ba bua bosigo botlhe.
P3	Mo mosong wa letsatsi le le latelang,  ba ile ba tshimolola leeto la bona ka koloi ya rrabona. Ba ile ba feta dithaba,  ba feta diphologolo tsa naga le dipolase tsa tee. Ba ile ba bala dikoloi mme ba opela dipina.
P4	Morago ga nako,  bana ba ne ba lapile mme ba robala.
P5	Rre o ile a ba tsosa fa ba goroga kwa motseng. Ba ile ba fitlhela nkoko Maletsatsi a dutse mo tlase ga setlhare. E ne e le mosadi o o tiileng,  o montle.
P6	Nkoko Maletsatsi o ile a ba amogela mo ntlong mme a bina ebile a opela ka boitumelo. Ditlogolo tsa gagwe di ne di itumeletse go mo fa dimpho tse ba neng ba mo tletse ka tsona go tswa toropo-kgolong. "Bula mpho ya me pele," ga rialo Pule. "Nnyaa,  bula ya me pele," ga bua Morwesi.
P7	Fa a fetsa go bula dimpho,  nkoko Maletsatsi o ile a tshegofatsa ditlogolo tsa gagwe ka tsela ya setso.
P8	Morwesi le Pule ba ile ba ya go tshamekela kwa ntle. Ba ile ba lelekisa dirurubele le dinonyane.
P9	Ba ile ba palama ditlhare mme ba thuma ka boitumelo mo metsing a letamo.
P10	Ba ile ba boela gae ka nako ya dijo tsa bosigo. Erile ba ise ba fetse go ja ke fa ba tshwerwe ke boroko!
P11	Ka letsatsi le le latelang,  rrabona o ile a boela morago kwa toropo-kgolong mme a ba tlogela le nkoko Maletsatsi.
P12	Pule le Morwesi ba ne ba thusa nkoko wa bona mo lapeng. Ba ne ba thusa ka go ya go ga metsi le go ya kgonnyeng. Ba ne ba ya go tsaya mae kwa hokong ya dikoko le go ya go kotula merogo kwa tshimong.
P13	Nkoko Maletsatsi o ne a ruta ditlogolo tsa gagwe go apaya ting go e šabela ka tlhapi. O ne a ba bontsha gore mabele a Setswana a diriwa jang.
P14	Mo mosong wa letsatsi lengwe,  Pule o ile a isa dikgomo tsa ga nkoko Maletsatsi mafulong.    Dikgomo di ile tsa fetela kwa polaseng ya moagisani. Rapolase o ne a sa itumela. O ne a tshosetsa ka gore o tla gapa dikgomo tseo ka gonne di mo jetse masimo. Morago ga letsatsi leo,  mosimane o ile a netefatsa gore dikgomo ga di tsene mo mathateng gape.
P15	Ka lengwe la malatsi,  bana ba ile ba ya marekelong le nkoko Maletsatsi. O ne a nale tafole ya go rekisetsa mme a rekisa merogo,  sukiri le sesepa. Morwesi o ne a rata go bolelela bareki gore dilwana di ja bokae. Pule ene o ne a phuthela dilwana tse bareki ba di rekileng.
P16	Kwa bokhutlong jwa letsatsi ba ne ba dula ba nwa tee mmogo. Ba ne ba thusa nkoko go bala madi a a  dirileng ka letsatsi.
P17	Mme ka ponyo ya leitlho malatsi a boikhutso a bo a fedile mme bana ba be ba tshwanetse go boela gae kwa toropo-kgolong. Nkoko Maletsatsi o ne a fa Pule kepisi mme a fa Morwesi sekipara. O ile a ba direla mofago wa tsela.
P18	Fa rrabona a tla go ba tsaya,  ba ne ba sa batle go tsamaya. Bana ba ne ba kopa nkoko Maletsatsi go tsamaya le bona kwa toropo-kgolong. O ile a nyeba mme a re,  "Ke tsofetse thata gore nka nna kwa toropo-kgolong. Ke tla dula ke lo emetse gore lo tle go etela motse wa rona gape."
P19	Pule le Morwesi ba ile ba mo atlarela thata mme ba laela.
P20	Fa Pule le Morwesi ba boela sekolong,  ba ile ba bolelela ditsala tsa bona ka botshelo jwa kwa motse-magaeng. Bana ba bangwe ba ne ba re botshelo jwa toropo-kgolo bo monate. Ba bangwe ba ne ba re botshelo jwa motse-magae ke bone bo leng botoka. Mme go feta tshotlhe,  botlhe ba ne ba dumelana gore Pule le Morwesi ba nnile le nako e e itumedisang le nkoko wa bona!

images:

illustrations/pages/11661.png
illustrations/pages/11657.png
illustrations/pages/11658.png
illustrations/pages/11659.png
illustrations/pages/11660.png
illustrations/pages/11661.png
illustrations/pages/11662.png
illustrations/pages/11663.png
illustrations/pages/11664.png
illustrations/pages/11665.png
illustrations/pages/11666.png
illustrations/pages/11667.png
illustrations/pages/11668.png
illustrations/pages/11669.png
illustrations/pages/11670.png
illustrations/pages/11671.png
illustrations/pages/11672.png
illustrations/pages/11673.png
illustrations/pages/11674.png
illustrations/pages/11675.png
illustrations/pages/11676.png

translations:

Afrikaans (Translation)	Vakansies By Ouma	id=20074
Asante Twi (Translation)	Mondli Ne Mbali Kɔsra Wɔn Nanabaa	id=18281
ChiTonga (Translation)	Mupumuno Abankaaka	id=18644
CiNyanja (Translation)	Cuti Kwa Ambuya	id=18665
Dhopadhola (Translation)	Ywomirok  Bothi  Adhadha	id=15758
English (Original)	Holidays With Grandmother	id=12084
English (Adaptation)	Mondli and Mbali Visit Grandmother	id=13636
IciBemba (Translation)	Cuuti Kuli Banakulu	id=18684
isiXhosa (Translation)	Ulilitha Noluniko Batyelela Umakhulu Wabo	id=17528
isiZulu (Translation)	Umondli Nombali Bavakashela Ugogo Wabo	id=18756
Kiswahili (Translation)	Likizo Kwa Nyanya	id=12670
Lunyole (Translation)	Ohuŋumulira Ewa Nguhwa	id=13480
Lunyole (Adaptation)	Ohuŋuumulira Ewa Nguhwa	id=16613
Ng’aturkana (Translation)	Akilakin Ata Egolitoe Esukul	id=12765
Oluwanga (Translation)	Amaulukho Wa Kukhu	id=12924
Sepedi (Translation)	Re Etela Koko	id=12888
Sepedi (Translation)	Maikhutšong  Le Koko	id=18166
Sesotho (South Africa) (Translation)	Matsatsi a Phomolo Le Nkgono 	id=20030
Setswana (Translation)	Morwesi Le Pule Ba Etela Nkoko	id=17649
SiLozi (Translation)	Kwapumulo Ni Bokuku	id=18715
Tshivenda (Translation)	Holodeyi Na Makhulu	id=18305
Xitsonga (Translation)	Ku Endzela Kokwana Wa Xisati Hi Tiholideyi	id=19018
