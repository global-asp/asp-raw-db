url:	http://africanstorybook.org/reader.php?id=12934&d=0&a=1
id:	12934
title:	Omutoka Omukali Kwe Lilesi
author:	Margaret Amateshe
artist:	Mango Tree
lang:	Oluwanga
level:	First paragraphs
lic:	Creative Commons: Attribution 4.0
thumb:	http://africanstorybook.org/illustrations/covers/12934.png
desc:	Omoka nende nyina balindanga omutoka omukali kwe lilesi kubaire elukulu. Abula

page_text:

P1	Lialio litoka tsa elala mulukoba lwabo Omoka. Liali likali khandi lie shilesi. Liali no luyoka muno.
P2	Indalo yindi,  nyinamwana Omoka yaboola,  "Mutsuli khulatsia mulukulu okhukula ingubo yo yemwisomero."
P3	Omoka yasangala muno. Bali batsie elukulu mumutoka omukali kwe lilesi. Yakhaywa okhukona mushiro.
P4	Omoka yali afwalire tsingubo olwa nyina yetsa okhumwinyosia.
P5	Omoka nende nyina bachenda okhutsia mushituo shio mutoka. Balinda omutoka mukali kwe lilesi. Habula omutoka shikwetsa tawe.
P6	Abandu bandi boola ashituo shio mutoka. Beiniakana khulwa omutoka kwali kubutsire. "Omutoka kukhuleshere?" Bareeba.
P7	Omoka yahenda muno. "Shikhulatsia elukulu tawe. Shindanyoola ingubo yo mwisomero ta," napaara.
P8	Abandu bandi bafwa omwoyo bakalukha nango. Omoka yalira khulwa shiyenya okhutsia nango ta. Nyina namuenderesia. "Khulalinda kho oluono," naboola.
P9	Mufise efio,  baulira oluyoka. Balola olufu lutuma. Omutoka kwali kwitsa!
P10	Alali omutoka kuno shikwali kwe lilesi ta. Shikwali omukali tawe. Kwali omwakhanyu khandi omutiti. Abali balinda omutoka bakuenga. Shibanina mwo ta.
P11	"Injiremwo! Injiremwo!" Omwirusi nayiibukha."Khushindire muno luno," naboola.
P12	Omoka nende nyina benjira imberi. Mufise fitutu abandu boosi benjira mumutoka omutiti omwakhanyu.
P13	Omoka yaenjerera mwidirisha. Yalola abandu abanji mushituo shio mutoka.
P14	Buli shamundu yali yerukha okhunina omutoka. Abula bali bachelewe. Omutoka kwali kwitsule. Omutoka omwakhanyu kwasimukha okhutsia elukulu.
P15	"Omutoka mukali kwe lilesi kuli ena?" Nyina Omoka yareeba. "Kubiyiire," omwirusi nakalusia. "Khukukasinjia. Kuletsa mutsuli," nametakho.
P16	Omoka shiyateba ifwani yo mutoka tawe. Shiyateba obukhongo bwo mutoka ta. Yali nobusangafu khulwa omutoka kwali kutsia elukulu.

images:

illustrations/pages/11446.png
illustrations/pages/11446.png
illustrations/pages/11447.png
illustrations/pages/11448.png
illustrations/pages/11449.png
illustrations/pages/11450.png
illustrations/pages/11451.png
illustrations/pages/11452.png
illustrations/pages/11453.png
illustrations/pages/11454.png
illustrations/pages/11455.png
illustrations/pages/11456.png
illustrations/pages/11457.png
illustrations/pages/11458.png
illustrations/pages/11459.png
illustrations/pages/11460.png
illustrations/pages/11461.png

translations:

Afrikaans (Translation)	Groot Blou Bus	id=20051
ChiTonga (Translation)	Ibbasi Lyangu Lipati Lya Bbulu	id=18635
CiNyanja (Translation)	Basi Ikulu Yobilibila	id=18614
English (Original)	Big Blue Bus	id=12083
English (Adaptation)	Big Blue Bus	id=13607
English (Adaptation)	When the (Big Blue) Bus Was Late 	id=20309
French (Translation)	Le Grand Bus Bleu	id=13271
IciBemba (Translation)	Saaca  Iikulu Iyabuluu	id=18579
isiNdebele (Translation)	Mhlana Ibhesi Ifika Ngemva Kwesikhathi	id=20828
isiXhosa (Translation)	Ibhasi Enkulu Emzuba	id=16549
isiXhosa (Translation)	Ibhasi Enkulu Ezuba	id=17502
isiZulu (Translation)	Ibhasi Enkulu Eluhlaza Okwe Sibhakabhaka	id=16207
isiZulu (Adaptation)	Ibhasi Elikhulu Eliluhlaza	id=17335
isiZulu (Translation)	Mzukwana Ibhasi Lifika Emva Kwesikhathi	id=20688
Kinyarwanda (Translation)	Bisi Nini Y'ubururu	id=17456
Kiswahili (Translation)	Basi Kubwa La Bluu	id=12428
Luganda (Translation)	Baasi Ennene  Eya Bululu	id=13122
Lunyole (Translation)	Ebbasi  Embala Eya  Bbululu	id=13438
Lunyole (Translation)	Ebbasi Embala Eya Bbulu	id=13608
Ng’aturkana (Translation)	Amotoka Napus Naapolon	id=12730
Portuguese (Translation)	Grande Autocarro Azul	id=16097
Sepedi (Translation)	Pese Ye Kgolo Ye Talalerata	id=17993
Sesotho (South Africa) (Translation)	Bese E E Kgolo E Mmala Wa Botala Ba Lehodimo 	id=20023
Sesotho (South Africa) (Translation)	Ha Bese E Kgolo E Bolou E Siilwe Ke Nako	id=20835
Setswana (Translation)	Bese E Kgolo Ya Mmala Wa Botala Jwa Legodimo	id=16588
Setswana (Translation)	Bese E E Kgolo Ya Mmala Wa Botala Jwa Legodimo	id=17644
SiLozi (Translation)	Mbasi Yaka Yamubala Wa Mbilu	id=18562
Siswati (Translation)	Ibhasi Lenkhulu Leluhlata Kwesibhakabhaka	id=20782
Tshivenda (Translation)	Bisi Khulwane Dala	id=18286
Xitsonga (Translation)	Bazi Lerikulu Ra Muhlovo Wa Wasi	id=18988
