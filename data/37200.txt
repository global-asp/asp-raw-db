url:	https://africanstorybook.org/reader.php?id=37200&d=0&a=1
id:	37200
title:	Jaŋgugo e windaago Fulfulde
author:	Blangar Albert
artist:	Abraham Muzee, Adonay  Gebru, Brian Wambi, Isaac Okwir, Jesse Breytenbach, Offei Tettey Eugene, Rob Owen, Salim Kasamba, Vusi Malindi and Wiehan de Jager
lang:	Fulfulde
level:	Read aloud
lic:	Creative Commons: Attribution 4.0
thumb:	http://africanstorybook.org/illustrations/covers/37200.png
desc:	Ce livret en fulfulde est destiné ux petits enfants qui veulent bien apprendre à lire et écrire cette langue.

page_text:

P1	Taaria maraara@@Haande mi seyi ngam  baaba am soodi maraara. Daada defi maraara man bee follere bee nyiri butaali. @@Mi ewni soobajo am Raama wari min nyaamdi maraara man.@@Ƴamɗe@Ɗume baaba soodi? @Koo waɗi bee ewni Raama?
P2	Ngesa maama am @@Maaama am ɗon rema  ngesa maako. Haa ngesa maako, a tawan  biriji, butaali, waygoore. @@Maama soori biriji haa luumo. O soodi limce, saabulu e kaye ngam taniiraawo maako yaha lekkol.@@Ƴamol@Ɗume en tawata haa ngesa maama?
P3	Taaria Lara@@Mi yehi luumo bee baaba  am. Min soodi laral ɗuɗɗum. Min wartiri haa saare. Sey baaba hefi lare man boɗɗum. @@Nden o  waɗi paɗe e booroji bee laral man. O hoosi ɗi o yaari soorugo.@@Ƴamol@Bee ɗume baaba waɗiri paɗe e booroji?
P4	Taaria Abba@@Baaba Abba yiiɗa yahugo dofta ngam o woowi yarugo lekki ɓaleɓe. Amma nyande go, nyaw caarol bee korona viris mbaari soobajo maako. @@Digga nden baaba Abba faami lekki ɓaleɓe yadaay bee nyawji fuu.@@Ƴamol@Ɗume mbaari soobajo?
P5	Daada Adda@@Nde weeti fuu daada Adda ɗon  suklana kuuɗe saare. @@O layɓan, vuuwan, o waɗan kuuɗe feere feere. Ngam maajum baaba Adda yerdi mo.@@Ƴamɗe@Kuuɗe toy daada Adda huwata haa saare maako?@Ɗume fahin Daada Adda  fotti waɗa?
P6	Luumo @@Amadu yehi luumo, o soodi butaali. Nde o  ɗon warta luumo, o dari haa saare mallum o juɗi butaali maako. @@Ɓaawo o timmini ƴakkugo, o nasti haa suudu ngam ɗaanugo.@@Ƴamɗe@Haatoy Amadou yehino?@Ɗume en tawata haa luumo fahin?
P7	Maaroori @@Hande, Mariyam yehi luumo soodugo maarori. O soodi maarori haa o defa ngam daada bee baaba. @@Saroji wi'i: « Nyamdu ma weli.»  Nden  derɗiko maako pamarel wi'i: «Mi yiiɗi fahin!»@@Ƴamol@Ɗume Mariyam yehi soodugo haa luumo?
P8	Tummude maama @@Maama mari wamnde, o yehi ngesa bee man. Nden o ɓofti tummuɗe jur. @@Yimɓe ɗon laara mo, ɓe hayɗi. Nde o yotti saare, o hoosi buuta, o looti juuɗe maako bee saabulu.@@Ɗume maama  ɓofti haa ngesa?
P9	Mbaggu @@Lawan wuro feere yiiɗi waaɗugo juulde ɓaŋgal ɓinŋgel maako. Faajiri cup, yimɓe ɗon fijja mbaggu, bee ɗon waala boo. @@Yimɓe kawti ɗuɗɗum. Nden rewɓe maako defi kusel mbaala bee mbay e maaroori. @@Ƴamol@Bee ɗume lawan ewni yimɓe?
P10	Ngaari@@Ɓinŋgel lamɗo jaɓɓi ngeenaari maako. O soodi ngaari ngam haa o ɓaŋga. O haɓɓi ngaari man haa les ngalbiihi, haa ngesa maɓɓe. @@Yimɓe ngari digga gure feere feere ngam siyaasa ɓanŋgal man.@@Ɗume ɓinŋgel lamɗo jaɓɓi?
P11	Wamnde Bappa@@Bappa am ndottijo, o mari bamɗe haa saare. Too ndungu waɗi, o ɗon hoosa wamnde gootel caka maaje o rema bee man. @@Ammaa soondu feere ɗon ɓilla wamnde maako man. Sey o yaari nde haa nyawndoowo, wuujani nde lekki.
P12	Mboodi@@Wakkati ɓikkoy ɗon fija haa daldal lekkol, mboodi ŋaati ɓingel gootel. O ɗon wooka, nden janŋginoowo maako yaari mo law haa suudu lekki. Nden, dofta tuufi mo baatal. @@Ɓinŋgel man fuɗi ŋoŋugo. Ɓaawo o fini, o nyaami ngam o maati jam.

images:

illustrations/pages/1499.png
illustrations/pages/13262.png
illustrations/pages/25810.png
illustrations/pages/7966.png
illustrations/pages/18767.png
illustrations/pages/9842.png
illustrations/pages/7976.png
illustrations/pages/26761.png
illustrations/pages/27745.png
illustrations/pages/25949.png
illustrations/pages/25053.png
illustrations/pages/27742.png
illustrations/pages/7978.png

translations:

