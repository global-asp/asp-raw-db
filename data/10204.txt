url:	http://africanstorybook.org/reader.php?id=10204&d=0&a=1
id:	10204
title:	Mwanamke Wa Rangi Ya Chungwa
author:	Ursula Nafula
artist:	Catherine Groenewald
lang:	Kiswahili
level:	First paragraphs
lic:	Creative Commons: Attribution 4.0
thumb:	http://africanstorybook.org/illustrations/covers/10204.png
desc:	Je

page_text:

P1	Siku moja,  mimi na babangu tulisafiri katika gari letu kwenda mjini. Tulisimama kwenye mzunguko tukisubiri taa zigeuke kijani.
P2	Nilimwona mwanamke akitembea pembeni mwa barabara. Alivaa nguo ya kuvutia ya rangi ya chungwa.
P3	Alikuwa amefunga kiunoni mshipi mkubwa mwekundu. Alipita katikati ya mvulana na mama aliyembeba mtoto mgongoni.
P4	Alikipapata kibeti cha rangi ya chungwa. Aliyapita machungwa mengi yaliyokuwa yakiuzwa.
P5	Miguuni,  alivivaa viatu vya rangi ya chungwa vyenye visigino virefu. Nilitamani kuwa na viatu kama vyake.
P6	Alikutana na msichana mdogo aliyekuwa akimtembeza mbwa wake. Alishtuka na kuzigusa nywele zake zilizofungwa kwa kibano cha rangi ya chungwa.
P7	Alipokuwa akirekebisha kibano chake cha nywele,  kibeti chake kilimponyoka. "Uuu," nilisema huku nikimhurumia.
P8	Mwanamke huyo aliinama kukiokota kibeti chake.
P9	Alipokuwa akikifuta kibeti chake vumbi,  niliviona vipuli virefu vikubwa vyenye rangi ya chungwa. Sikuwa nimeviona vipuli maridadi kama hivyo!
P10	Wakati huo,  taa ziligeuka kijani nasi tuliendelea na safari yetu. Hata hivyo,  mimi nilizidi kutazama nyuma.
P11	Baba alipogundua,  alitabasamu akaniuliza,  "Ni nini unachotazama?"
P12	Nilimjibu,  "Mwanamke wa rangi ya chungwa." Nilikumbuka kwamba nguo yangu vile vile ilikuwa ya rangi ya chungwa.

images:

illustrations/pages/9474.png
illustrations/pages/9465.png
illustrations/pages/9466.png
illustrations/pages/9469.png
illustrations/pages/9470.png
illustrations/pages/9939.png
illustrations/pages/9940.png
illustrations/pages/9474.png
illustrations/pages/9942.png
illustrations/pages/9475.png
illustrations/pages/9476.png
illustrations/pages/9477.png
illustrations/pages/9478.png

translations:

