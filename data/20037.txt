url:	http://africanstorybook.org/reader.php?id=20037&d=0&a=1
id:	20037
title:	Maguru O Fana Ka Maoto
author:	Tseliso Masolane
artist:	Wiehan de Jager
lang:	Sesotho (South Africa)
level:	First paragraphs
lic:	Creative Commons: Attribution 4.0
thumb:	http://africanstorybook.org/illustrations/covers/20037.png
desc:	Maguru o ile qeta ka ho fa diphoofolo tsohle maoto hore di thabele ho tsamaya jwaloka batho.

page_text:

P1	Kgalekgale, ho ne ho se phoofolo e nang le maoto.

Kaofela ha tsona di ne di hosha fatshe.
P2	E ne e le batho feela ba neng ba na le maoto hobane Maguru o ne a fanne ka maoto ho batho.
P3	Tsatsi le leng, Maguru a nka qeto ya ho fa phoofolo e nngwe le e nngwe maoto.

A tsamaya hohle motseng a hweleditse ka sebuelahole. O ne a batla phoofolo e nngwe le e nngwe e tsamaye jwaloka motho.
P4	Diphoofolo di ne di thabile ha di utlwa hore di tla fuwa maoto.

Phoofolo ka nngwe e ne e batla maoto hore e kgone ho tsamaya le ho matha.

Di ile tsa bina, tsa tsoka mehatla tsa otlanya mapheo a tsona.
P5	Diphoofolo tsa bokana mme tsa buisana ka hore na ho thata jwang ho hosha. Lefatshe le ne le ngwapa dimpa tsa tsona.

Maoto a ne a tla di thusa ho ema le ho bona hole, jwaloka moo batho ba etsang kateng.
P6	Ha letsatsi le fihla, diphoofolo tse ngata tsa hosha ho ya ntlong ya Maguru ho ya fumana maoto a tsona.

Dithuhlo, ditau, ditlou, mebutlanyana, dikwena, le dinonyana tsa ema mola tsa emela ho fuwa maoto.
P7	Phoofolo e nngwe le e nngwe e ile ya fuwa maoto a mane.

Dinonyana di ile tsa fuwa maoto a mabedi nonyana ka nngwe.
P8	Diphoofolo di ne di bonahala di sa tlwaeleha ha di na le maoto.

Tse ding  tsa tantsha ka thabo. Tse ding di ne di na le bothata ho tsamaya ebile di wela fatshe.
P9	Di ne di tsamaya motseng di ikonkela batho.

Diphoofolo tsohle tsa re, "Re ke ke ra hlola re hosha hape."
P10	Phoofolo ya ho qetela moleng e ne e le lefokolodi. Maguru a botsa, "Ebe ho na le e mong ka mora hao?"

"Tjhe, ke nna wa ho qetela," ha araba Lefokolodi.
P11	Maguru o ne a nahana, "Ebang ho se e mong hape, ke tla etsa jwang ka maoto aa?"

Maguru a fa Lefokolodi  maoto ohle a setseng.
P12	Lefokolodi a tsamaya a thabile haholo hobane a ne a na le maoto a mangata.

"Ke tla tsamaya ka potlako ho feta e mong le e mong wa bona," a nahana.
P13	Hang ha Lefokolodi a tsamaya, noha ya tla ntlong ya Maguru. 

"Maguru, ka kopo hle, a ko mphe maoto," ha kopa Noha.
P14	"Ke fanne ka maoto ohle. O ne o le kae?" ha botsa Maguru.

"Ke setswe," Noha a araba.
P15	Maguru o ile a sheba ka tlung ya hae hore na ho ne ho se maoto a setseng.

Empa ha a ka a fumana letho.
P16	Maguru o ile a tswa mme a re, "Tshwarelo, Noha, ha ho  na maoto a setseng."

Noha a tlameha ho hosha ho ya hae a sa fumana maoto. Ho tloha tsatsing leo Noha ha sa robala haholo. O dula a emetse monyetla o mong wa ho fumana maoto.

images:

illustrations/pages/13910.png
illustrations/pages/13904.png
illustrations/pages/13905.png
illustrations/pages/13906.png
illustrations/pages/13907.png
illustrations/pages/13908.png
illustrations/pages/13909.png
illustrations/pages/13910.png
illustrations/pages/13911.png
illustrations/pages/13912.png
illustrations/pages/13913.png
illustrations/pages/13914.png
illustrations/pages/13915.png
illustrations/pages/13916.png
illustrations/pages/13917.png
illustrations/pages/13918.png
illustrations/pages/13919.png

translations:

Afrikaans (Translation)	Maguru Deel Bene Uit	id=20083
Amharic (Translation)	እንስሳቱ እግር ተሰጣቸው	id=21164
ChiTonga (Translation)	Maguru Upa Maulu	id=18649
CiNyanja (Translation)	Maguru Apasa Mendo	id=18668
English (Original)	Maguru Gives Legs	id=14415
English (Adaptation)	Animals Get Legs	id=20884
Hausa (Nigeria) (Translation)	Dabbobi Sun Samu Kafafu	id=21315
IciBemba (Translation)	Maguru Apeela Amoolu	id=18691
isiXhosa (Translation)	Umaguru Uphisa Ngemilenze	id=17576
isiZulu (Translation)	Umaguru Uphisana Ngemilenze	id=16360
isiZulu (Adaptation)	Umveli Unikela Ngemilenze	id=17461
Kinyarwanda (Translation)	Maguru Atanga Amaguru	id=17467
Kiswahili (Translation)	Maguru Apatiana Miguu	id=14412
Kiswahili (Translation)	Wanyama Wapata Miguu	id=21130
Lunyole (Translation)	Esolo Jifuna Amagulu	id=21035
Lunyole (Translation)	Esolo Jifuna Amagulu	id=21098
Sepedi (Translation)	Maguru O Abela Diphoofolo Maoto	id=19043
Setswana (Translation)	Montshiwa O Abelana Ka Maoto	id=14929
SiLozi (Translation)	Maguru Ufa Mautu Ahae	id=18735
Tigrigna (Translation)	ንእንሳት እግሪ ተዋሃቦም	id=21104
Tshivenda (Translation)	Maguru U Ṋekedza Milenzhe	id=18285
Xitsonga (Translation)	Maguru A Phakela Milenge	id=18870
