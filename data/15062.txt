url:	http://africanstorybook.org/reader.php?id=15062&d=0&a=1
id:	15062
title:	Wón Veé Ghàm Vilù
author:	Beatrice Tafon Takeh
artist:	Wiehan de Jager
lang:	Lámnsoʼ
level:	First sentences
lic:	Creative Commons: Attribution 3.0
thumb:	http://africanstorybook.org/illustrations/covers/15062.png
desc:	Yì-iì dzə̀ é laʼ yímóʼó

page_text:

P1	Yì-iì dzə̀ é ghan símóʼsí,  a kfəə́ yímóʼó dzə̀,  a yí dzə́ dzə́ kisheʼ rìí.
P2	Bó wìr yòʼ-oò ghàn fùnèn wùn wùmòʼ. Áwune-eè lo,  á waà sə atàr wùn a àyìyí é lìm seé laʼ,  a sə e kwaʼ.
P3	Yii bèy,  á yòʼ-oò lo màʼtì ji áwune waá koʼtí a e ghaa kiy.
P4	Áwune-eè lo,  á kù a yiì lim sév a dzə̀ vitsə́ʼə́.
P5	Yii bèy,  wo mòʼón woo wán waá ker shií ji wun ku dù fo ndzə,  e yèn á shúy.
P6	Wìy lòo dzə e kishiíy kímóʼkí,  shií və̀n távkír. Afə́r vəə́ wáa sə̀r wun.
P7	Yii bèy,  la kí yòʼ lìm. Wù ku nèn rèŋ e sar shùy.
P8	Wúné-eè kìn wón veé ghàm vilù viǹ mo fər wov-ii reŋ bèn du aáwuné si.
P9	Yii bèy,  áwune nèn bà ntaŋ wùmòʼ. Áwune nèn bàʼtí ghám vilù ye yi kì rèŋèn rəy,  e fèr shinə́n shó.
P10	Áwune nèn lì shinə́n shee fə́r wov shiy,  e kòʼ shó e ntoò gwan.
P11	Mo shùy toon,  shí nén a feŋ,  a dù,  a yòv,  a neé e kinto shùy.

images:

illustrations/pages/1295.png
illustrations/pages/1296.png
illustrations/pages/1297.png
illustrations/pages/1298.png
illustrations/pages/1299.png
illustrations/pages/1300.png
illustrations/pages/1301.png
illustrations/pages/1302.png
illustrations/pages/1303.png
illustrations/pages/1304.png
illustrations/pages/1305.png
illustrations/pages/1306.png

translations:

Afrikaans (Translation)	Die Kersvet Kinders	id=11550
Ekegusii (Translation)	AbanaBa’Mana	id=6984
English (Original)	Children of Wax	id=2181
isiXhosa (Translation)	Abantwana Bekhandlela	id=2500
isiZulu (Translation)	Abantwana Abenziwe Ngamakhandlela	id=2499
Kikamba (Translation)	Syana Sya Mũvũa	id=2502
Kiswahili (Translation)	Watoto Wa Nta	id=2505
Luganda (Translation)	Abaana Abaava Mu Nvumbo	id=2506
Lugbarati (Translation)	Anji Afa Akazavile Ri	id=2511
Lugbarati (Official) (Translation)	Anzɨ Òdirì Rʉ́ Dɨ̀yɨ	id=8755
Lumasaaba (Translation)	Babaana Be Buwuula	id=3014
Lunyole (Translation)	Abaana Bomu Bulimbo	id=2258
Maa (Translation)	Inkera E Emanoo	id=2736
Ng’aturkana (Translation)	Ng’Ide a Ng’Amonok	id=8743
Oluwanga (Translation)	Abaana Be Iula	id=2516
Sesotho (Lesotho) (Translation)	Bana Ba Entsoeng Ka Kerese	id=2518
Sesotho (Lesotho) (Translation)	Bana Ba Entsoeng Ka Kerese	id=10366
Setswana (Translation)	Bana Ba Kerese	id=2519
