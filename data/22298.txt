url:	http://africanstorybook.org/reader.php?id=22298&d=0&a=1
id:	22298
title:	Du yeé ŋkàlaʼ ye kuʼùn
author:	Beatrice Tafon Takeh and Mbinkar Emmanuel Keelen
artist:	Brian Wambi
lang:	Lámnsoʼ
level:	First words
lic:	Creative Commons: Attribution 4.0
thumb:	http://africanstorybook.org/illustrations/covers/22298.png
desc:	Wan woo lumèn du e ghan fər tàr wov fo kaŋ wo mbiy e ŋkàlaʼ.

page_text:

P1	Wíri-iì rùn é kirə̀ʼ fo á yii shiy mótù e věr mvə̀m la.
P2	Nsə̀ŋ mótù nèn a jàŋ kitávín jii, "Du la e ŋkàlaʼ lèn lèn?"
P3	Wíri nèn a nyòtìr a nəə̀ e mótù.
P4	Vikìy ve á kér wóné nèn dzə́ʼə́m. Gháne-eè yií a dze e da.
P5	Mo-oò dzə́ e ghaa wúndù e wìr wùn yeè lav və́ ghaŋ.
P6	M rə̀m jii, mo m sí du e ŋkàlaʼ, bo vèr à fó laʼ a sí lo e làynin.
P7	Wónlě wáy ve á yii yii wáy, ghán ghanén é yuví-iì dzə̀ anín.
P8	Vé ghán ámóʼó yúnrí vifá. M yòʼoò ker mbàm seé yun kifá sho.
P9	Nsə̀ŋ nèn lò e sàsìn e tòŋ sóŋ. Yì-iì sì ghán sé dù.
P10	Wónlé way viyi nèn a dòmnìn a fəə fo mótù.
P11	M dzə́r e kitú kém ki jii, "M sà wíy kfən e bam e ghàn ka á?"
P12	Mótù-uù lum feyì fo mvəm. M lò e sə̀tí sí yém.
P13	M kuúmé yè wor wùn fər wom woo lumèn mo á dzəə̀n fó laʼ.
P14	Ntàm lòo dàr, mbuùné sí nèn lì mo.
P15	M yìmèn a à háwà a shaá ne ànín, e yen a wiri fəə́kír ne, e mày.
P16	Á bèy, m nèn tàʼ fo lav fər bàá wom dzəə̀n, e dù fo.

images:

illustrations/pages/15008.png
illustrations/pages/14993.png
illustrations/pages/14994.png
illustrations/pages/14995.png
illustrations/pages/14997.png
illustrations/pages/14996.png
illustrations/pages/14998.png
illustrations/pages/14999.png
illustrations/pages/15000.png
illustrations/pages/15001.png
illustrations/pages/15002.png
illustrations/pages/15003.png
illustrations/pages/15004.png
illustrations/pages/15005.png
illustrations/pages/15006.png
illustrations/pages/15007.png
illustrations/pages/15008.png

translations:

Arabic (Translation)	يوم تركت المنزل ذاهباً إلى المدينة	id=21879
English (Original)	Day I Left Home for the City	id=15029
English (Adaptation)	Going to the City	id=21398
Kidawida (Translation)	Kwenda Muzi mbaha	id=22016
Kiswahili (Translation)	Siku niliyokwenda Jijini	id=15032
Kiswahili (Translation)	Kwenda Jijini	id=21999
