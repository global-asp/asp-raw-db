url:	http://africanstorybook.org/reader.php?id=14929&d=0&a=1
id:	14929
title:	Montshiwa O Abelana Ka Maoto
author:	Lorato Trok
artist:	Wiehan de Jager
lang:	Setswana
level:	First paragraphs
lic:	Creative Commons: Attribution 4.0
thumb:	http://africanstorybook.org/illustrations/covers/14929.png
desc:	Diphologolo di fiwa maoto.

page_text:

P1	Bogologolotala diphologolo tsotlhe di ne di sena maoto. Di ne di gagaba mo mmung.
P2	Ke batho fela ba ba neng ba na le maoto gonne Montshiwa o ne a ba file maoto.
P3	Ka letsatsi lengwe,  Montshiwa o ne a swetsa gore o tla fa phologolo e nngwe le e nngwe maoto. O ne a tsamaya gotlhe mo motseng a bega tshwetso ya gagwe. O ne a batla gore diphologolo tsotlhe di tsamaye jaaka batho.
P4	Diphologolo di ne di itumetse fa di utlwa gore di tlile go fiwa maoto.  Phologolo e nngwe le e nngwe e ne e batla go nna le maoto gore e kgone go tsamaya le go taboga. Di ne tsa opela,  tsa tshikinya megatla le go tsharolola diphuka tsa tsona.
P5	Diphologolo di ne tsa kopana mme tsa bua ka moo go leng boima ka teng go gagaba. Mmu o gotlha mala a tsona. Maoto a tla thusa gore di bonele kgakala,  fela jaaka batho.
P6	Ka letsatsi leo,  diphologolo di ne tsa gagabela kwa ntlong ya ga Montshiwa go fiwa maoto a tsona. Dithutlwa,  ditau,  ditlou,  mebitlwa,  bo-gopane le dinonyane di ne tsa ema mola mme tsa leta go fiwa maoto.
P7	Phologolo e nngwe le e nngwe e ne ya fiwa maoto a le mane. Nonyane e nngwe le e nngwe e ne ya fiwa maoto a mabedi.
P8	Ditebego tsa diphologolo di ne tsa fetoga morago ga go nna le maoto. Tse dingwe tsa bina ka ntlha ya boitumelo. Tse dingwe di ne sa kgone go tsamaya mme tsa wela mo fatshe.
P9	Di ne tsa tsamaya mo motseng di bontsha batho maoto a tsona. Di ne tsa re,  "Re ka se tlhole re gagaba."
P10	Phologolo ya bofelo mo moleng e ne e le Sebokolodi. "A go nale mongwe gape mo morago ga gago?" Montshiwa a botsa. "Nnyaa,  ke nna wa bofelo," Sebokolodi a araba.
P11	Montshiwa a akanya,  "Fa ele wena wa bofelo,  ke ya go dira eng ka maoto a a setseng a?"  Montshiwa o ne a fa Sebokolodi maoto otlhe a a setseng.
P12	Sebokolodi o ne a tsamaya a itumetse gonne o ne a nale maoto a mantsi. "Ke tla kgona go tsamaya ka bonako go ba feta botlhe," a akanya.
P13	Erile fela Sebokolodi a fetsa go tsamaya,  Noga a goroga kwa ntlong ya ga Montshiwa. "Montshiwa,  le nna ke kopa maoto" ga rialo Noga.
P14	"Ke abile maoto otlhe. O ne o le kae?" Montshiwa a botsa. "Ke ne ke gateletswe ke boroko," Noga a araba.
P15	Montshiwa a lebelela gotlhe mo ntlong ya gagwe go bona gore a go na le maoto a a setseng Go ne go sena sepe.
P16	Montshiwa o ne a tswela kwa ntle mme a re,  "Ke maswabi,  ga gona maoto a a setseng." Noga o ne a tshwanela ke go boela gae a gagaba. Go tloga ka letsatsi leo,  Noga a tlogela go robala thata. O dula a emetse motlha o mogwe wa go fiwa maoto.

images:

illustrations/pages/13910.png
illustrations/pages/13904.png
illustrations/pages/13905.png
illustrations/pages/13906.png
illustrations/pages/13907.png
illustrations/pages/13908.png
illustrations/pages/13909.png
illustrations/pages/13910.png
illustrations/pages/13911.png
illustrations/pages/13912.png
illustrations/pages/13913.png
illustrations/pages/13914.png
illustrations/pages/13915.png
illustrations/pages/13916.png
illustrations/pages/13917.png
illustrations/pages/13918.png
illustrations/pages/13919.png

translations:

ChiTonga (Translation)	Maguru Upa Maulu	id=18649
CiNyanja (Translation)	Maguru Apasa Mendo	id=18668
English (Original)	Maguru Gives Legs	id=14415
IciBemba (Translation)	Maguru Apeela Amoolu	id=18691
isiXhosa (Translation)	Umaguru Uphisa Ngemilenze	id=17576
isiZulu (Translation)	Umaguru Uphisana Ngemilenze	id=16360
isiZulu (Adaptation)	Umveli Unikela Ngemilenze	id=17461
Kinyarwanda (Translation)	Maguru Atanga Amaguru	id=17467
Kiswahili (Translation)	Maguru Apatiana Miguu	id=14412
Sepedi (Translation)	Maguru O Abela Diphoofolo Maoto	id=19043
Sesotho (South Africa) (Translation)	Maguru O Fana Ka Maoto	id=20037
Sesotho (South Africa) (Translation)	Maguru Deel Bene Uit	id=20083
SiLozi (Translation)	Maguru Ufa Mautu Ahae	id=18735
Tshivenda (Translation)	Maguru U Ṋekedza Milenzhe	id=18285
Xitsonga (Translation)	Maguru a Phakela Milenge	id=18870
