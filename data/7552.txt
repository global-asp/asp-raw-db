url:	http://africanstorybook.org/reader.php?id=7552&d=0&a=1
id:	7552
title:	Nonyana Ea Pula
author:	Moeketsi Buku
artist:	Wiehan de Jager and Nalibali
lang:	Sesotho (Lesotho)
level:	Read aloud
lic:	Creative Commons: Attribution-Non Commercial 3.0
thumb:	http://africanstorybook.org/illustrations/covers/7552.png
desc:	Hoo ne ho na le nonyana e ntle e kholo ka hare ho moru. E ne e le nonyana e nag le matla a ho bina ho fihlela pula e na ha batho ba e tlisetsa lijo. Eaba batho ba nka qeto ea hore ba tla tlohela ho e iseta lijo hobane pula ha e tlisoe ke nonyana. Eaba ha ba e tima lijo motse oa bona o otloa ke komello e kholo hoo eileng ea bolaea lijalo ebile e kulisa liphohofolo. Ngoanana ea bitsoang Titi a bitsoang Titi a qala hape ho fepa nonyana hore pula e ne hape.

page_text:

P1	Naheng e bitsoang Gabon,  motsana o mong tjena o ne o eme qetellong ea moru. Bohareng ba moru ona,  makaleng a holimolimo a sefate se seholo,  ho ne ho lula nonyana e ikhethileng e le nonyana e neng e nesa pula.
P2	Ho tloha khale baahi ba neng ba se ba sa hopole,  ba ne ba nnetefatsa hore nonyana ena e lula e thabile. Ba ne ba boloka makumane a bohobe,  likotoana tsa litholoana le lebese la mahapu a manyani a bitsoang likokonut,  ebe beke le beke kapa tse peli sehlopha sa baahi ba motse se ne se isa lijo tsena tse monate morung. Ha ba ne ba li beha fats'e ka tlas'a sefate seo,  e mong oa bona o ne a bapala lehlaso la mmino o bonolo ka lesiba.
P3	Hang feela ha nonyana e ne e bona lijo le lino,  e ne e fofela tlase ebe e ema pela tsona. E tla qala ho bina a butse mapheo a eona a ma putsoa,  e bine ha monate ka lentsoe le phefa. Hang ha e qeta ho bina ebe pula e ea na.
P4	Ka hobane sena se ile sa tsoela pele lilemo lemo,  lijalo le litholoana li ne li se li hola bongata haholo. Batho ba motseng oo eaba ba qala ho belaela,  ba ipuoa motseng ba re "le bona hore pula e tla lula e ntse e na,  ha ho hlokehe hore re lule re ntse re fepa nonyana ea pula hobane rea senya."
P5	Eeitse hang hore batho ba lumellane ka hore ba tla khaotsa ho fepa nonyana ea pula,  eaba mathata a qala. Hoa fihla komeello e ngata e ileng ea bolaea lijalo tsohle ha mmoho le limela. Liphohofolo tsona tsa ota ebile tse ling tsa qala ho kula ke komoello le lenyora. E ne e le masisapelo kannete.
P6	Ka tsatsi le leng le cheang haholo,  Ngoanana ea bitsoang Titi a fapohela ka hare ho moru ha a tsaoa sekolong. A fihla sefateng se seholo moo nonyana e neng e lula teng,  eaba o etsa ka mokhoa oo Nkhono oa hae a neng a etsa ka teng. A nts'a bohobe ka mokotleng oa hae le litholoana tse mmaloa tseo a neng a li bolokile ka morao ho sekolo. A li beha sehlohlolong eaba hobane a hlokometse hore ha a na lesiba a qala ho bina pina e ngoe ea khale eo nkhono oa hae a mo rutileng eona.
P7	Le pele Titi a ka qeta ho bina,  nonyana ea pula ea theoha ea fihla ea ja mahobe le litholoana tseo Titi a li behileng. Eeitse hoba e qete eaba le eona e qala ho bina ebile e bula mapheo a eona. Hang hang feela eaba marotholi a pula a qala ho fafatsa,  maholimo le maru a qala ho luma haholo e le sesupo sa hore pula tla ka matla a maholo. Titi a tloha ka morung ho leba lapeng feela ha a se a le haufi le ho kena ka hare ho motse a fumana pula e se e na ka matla a maholo.
P8	Eeitse hore ho fete libeke tse mmaloa Titi a sa khone ho ea morung ke pelo bohloko,  a hlokomela hore komello e se e khutlile hape,  lijalo li se li qala ho shoa mme le liphohofolo li se li qala ho ota. A itjoestsa hore o tla khutlela morung ho fepa nonyana hape.
P9	Kannete eaba Titi o tsoha a leba morung letsatsi le latelang. A nka bohobe le monokots'oai a tsoa ho leba morung. Ka ho se hlokomele hore ntate oa hae o ntsa mo behile leihlo a tsamaea a sa shebe mora. Ntate oa hae a nka seqha a ikemiselitse hore o tla ruta Titi ho mamela litaelo tsa batsoali. A mo sala morao ho fihlela ka morung.
P10	Eeitse ha nonyana e utloa Titi a qala ho bina,  ea theoha e sa re tlo ja lijo hoa etsahala ntho e bohloko. Ntate oa Titi ke ha a lokolla seqaha a re o bolaea nonyana empa a e fosa hobane nonyana e bone lejoe le tlang le lebile ho eona. Feela joale ha Titi a lebella morao ho Ntate oa hae a fumana hore o oele fatse hang ka morao ho ketsahalo ena a ba a hlokahala.
P11	Titi ka ho jeoa ke letsoalo a mathela motseng,  empa ha a fihla teng a fumana hore liphohofolo kaofeela le batho ba ne ba se shoele hobane nonyane e ne e koatile haholo ke seo Ntae oa Titi a lekileng ho se etsa. A nahana ka pele hore na ke ng se thabisang nonyana ho feta ntho tsohle. A hopola hore nkhono oa hae o ne a mo siietse piano eo a neng a sebelisa ho binela nonyana. A leba habo ho lata lesiba ka potlako.
P12	Hang hang a mathela morung hore a ilo bapalla nonyana mmino. A fihla moo setopo sa ntate oa hae se neng se robetse teng mabapi le sefate seo nonyana e lulang teng eaba o qala ho bapala. A bapala a ntse a thothomela ke letsoalo feela a bapala nako e telele a sa eme. A bapala hore ho khaohe moo ho khoehlang.
P13	Qetellong eaba nonyana e ea theoha ho tla ja monokots'oai o neng o tlisitsoe ke Titi. Ea nts'a mapheo a eona a maputsuoa eaba e qala ho bina le eona.
P14	Eeitse hoba e qete ho bina eaba Ntate oa Titi o oa hlaphohelo a ba a ema ka maoto. A ts'oara morali oa hae ka letsoho a re " nts'oarele hle ngoana'ka,  ke masoabi ka seo ke se entseng,  ha re khutlele lapeng." Eeeitse hoba ba fihle lapeng ba fumana Ba tho le liphohofolo kaofeela ba tsohile ebile ba thabile.
P15	Bosiung boo baluli ba motse kaofeela ba lumellana hore ba tl hlompha moetlo oa ho fepa nonyana beke e ngoe le engoe le hore ba tla e binela le ho e hlompha hobane e ba tlisetsa mahlohonolo a pula e melisang lijalo le ho fepa liphohofolo.

images:

illustrations/pages/2156.png
illustrations/pages/2156.png
illustrations/pages/2159.png
illustrations/pages/2160.png
illustrations/pages/2161.png
illustrations/pages/2162.png
illustrations/pages/2163.png
illustrations/pages/2163.png
illustrations/pages/2164.png
illustrations/pages/2165.png
illustrations/pages/2166.png
illustrations/pages/2167.png
illustrations/pages/2168.png
illustrations/pages/2168.png
illustrations/pages/2169.png
illustrations/pages/2170.png
illustrations/pages/2172.png
illustrations/pages/2173.png
illustrations/pages/2174.png

translations:

Afrikaans (Translation)	Die Reënvoël	id=7553
Afrikaans (Translation)	Die Reenmaker Voel	id=10920
English (Original)	The Rain Bird	id=2178
French (Translation)	L’Oiseau De Pluie	id=10846
isiXhosa (Translation)	Intak'emvula	id=7547
isiZulu (Translation)	Inyoni Enisa Imvula	id=7548
Lugbarati (Translation)	Aria Ozoo Edepi Ri	id=3131
Lugbarati (Official) (Translation)	Aria Ozoo Edepi Ri	id=8767
