url:	http://africanstorybook.org/reader.php?id=7270&d=0&a=1
id:	7270
title:	Cikondweso Kudzulu
author:	Basilio Gimo
artist:	Little Zebra Books and Laura Libertore
lang:	Chinyungwe
level:	First paragraphs
lic:	Creative Commons: Attribution 3.0
thumb:	http://africanstorybook.org/illustrations/covers/7270.png
desc:	This tale explains why pigs have flat noses. What else does the story teach us?

page_text:

P1	Magole yanango yakale-kale,  bzirombo bzentse bzomwe bzina manyanga,  bzidapangana kuti bzicite cikondweso. Cikondweso cimweci cikhafunika kuti cikacitikire kudzulu,  ndipo pamwepo pakhafunika bzirombo bza manyanga bzokha-bzokha basi.
P2	Ndipo nkhumba idasirirambo,  na tenepo idakumbuka kuti: "Ine-pano ndiribe manyanga,  ndinicita tani?"
P3	Ndipo idakumbuka kuti itenge phula kuti inyatike manyanga mumsolo,  ndipo icinyatika manyangayo.
P4	Bvuto likhali kuti cikondweso cire cidacitikira padzuwa.
P5	Pomwe cikondwesoco cikhali pakati,  phula lire lidayamba kusungunuka ndipo manyanga yale yadayamba kugwa pantsi. Ndipo bzirombo bzentse bzidadabwa bzicimbati: "Kodi mbanimbo omweyu alibe manyangayu? Wabwereranyi kuno?" Ndipo bzirombo bzinango bzidatawira kuti alibe manyanga uyu,  ndipo bzinangombo bziciti omweyu watiwonera.
P6	Na tenepo mkulu wa bzirombo bzire adatonga kuti: "Phatani nkhumba muithuse pantsi." Na tenepo bzirombo bzire pakubva mafala yamweyo,  cadidi bzidaiphata nkhumba ire bziciithusa pantsi pano.
P7	Tsoka lace,  nkhumba pakugwa,  idagwa na mulomo. Ndipopa mulomo wa nkhumba udapunduka napo na lero.
P8	Lekani kudabwa kuwona mulomo wa nkhumba kucinyuka thangwe idapunduka kucokera pantsiku imweire.

images:

illustrations/pages/6814.png
illustrations/pages/6805.png
illustrations/pages/6806.png
illustrations/pages/6807.png
illustrations/pages/6809.png
illustrations/pages/6808.png
illustrations/pages/6810.png
illustrations/pages/6811.png
illustrations/pages/6813.png

translations:

Afrikaans (Translation)	Geen Varke Toegelaat Nie	id=10916
Chichewa (Translation)	Nkhumba Ikanizidwa Kuphwando Chifukwa Chopanda Nyanga	id=15101
Chisena (Translation)	Nkhumba Zakhondeswa	id=15100
Elomwe (Translation)	Efesta Ya Ashinama a Manyaka	id=15098
English (Translation)	No Pigs Allowed	id=7272
French (Translation)	Interdit Aux Cochons	id=10838
isiXhosa (Translation)	Azivumelekanga Iihagu Apha	id=10127
Kiswahili (Translation)	Nguruwe Hawaruhusiwi	id=12653
Ng’aturkana (Translation)	Emam Ng'ikurung'oi Achamitae	id=12628
Oluwanga (Translation)	Tsingurwe Shitsinjisibwa Tawe	id=12970
Portuguese (Translation)	Não São Permitidos Porcos	id=15099
Siswati (Translation)	Tingulube Atikavunyelwa	id=13050
