url:	http://africanstorybook.org/reader.php?id=18684&d=0&a=1
id:	18684
title:	Cuuti Kuli Banakulu
author:	Eunice Mukonde-Mulenga
artist:	Catherine Groenewald
lang:	IciBemba
level:	Longer paragraphs
lic:	Creative Commons: Attribution 4.0
thumb:	http://africanstorybook.org/illustrations/covers/18684.png
desc:	Abaana babili baalitemenwe ilyo baleeipekanya ukuya tandalila banakulu kumushi kumwabo. Baalitemwa ukwikala kumushi saana icaakuti balaafwaya ukubwelelako kuli banakulu.

page_text:

P1	Odongo na Apiya baaleeikala nabawishi mukalale. Pantu balitemenwe ukuya pacuuti kuli banakulu,  baleetemwa isukulu nga lyaisalika. Banakulu baleeikala kumushi mupeepi na daamu iikulu.
P2	Odongo na Apiya baalitemenwe pantu yaali ninshita yakuya pa cuuti kuli banakulu.    Ubushiku,  baalongele ifyakufwala fyabo ukupekanya ubulendo. Ubushiku ubo,  tabaaleele leelo baalicesheshe baaleelandafye pabulendo.
P3	Luceelo-ceelo,  baimine ubulendo bwakuya kumushi muli motoka yabaawishi. Bapitilile impili,  inama shampanga namabala yatii. Baaleependa imyotoka nookwimbeenyimbo.
P4	Ilyo papitile nshita,  abaana baalilele pantu baalinakile.
P5	Ilyo baafikile mumushi,  bashi Odongo na Apiyo baaabushishe abaana. Baasangile banakulu naabasendama pampasa mwisamba lya cimuti. Banakulu baali banakashi abakosa kabil abayemba.
P6	Banakulu baalitemenwe cibi batampile nookucinda nookwimba ulwimbo lwakusansamuka.  Abeeshikulu baabo baalitemenwe nganshi icakuti baapeele banakulu ifyabupe baabaleetele. "Balileenipo ukwisula ico mileteele," efyasosele Odongo.  "Balileenipo icandi," e Apiyo.
P7	Ilyo baiswile ifyabupe,  banakulu baapaalile abeeshikulu ukulingana neentambi.
P8	Elyo Odongo na Apiya baile panse mukwikate fipelebesa neefyuuni.
P9	Baaniinine ifimuti kabili baangele nameenshi.
P10	Ilyo pafiitile,  baabwelelemo kung'anda mukulya icakulya cabushiku. Leelo baaleele tabalaapwisha ukulya!
P11	Ubushiku bwakonkelepo,  baawishi baabaana babwelelemo kutauni. Odongo na Apiyo baashele nabanakulu.
P12	Odongo na Apiya baaleeafwa banakulu neencito sha pang'anda. Baaleetapa amenshi nookuteebeenkuni. Baatoolele namani yankoko nookusaba umusaalu mwibala.
P13	Banakulu bafundile abeeshikulu baabo ukunaya ubwali nookwipike sabi neeminani iyapusanapusana iya kumushi.
P14	Uluceelo lumo,  Odongo ailemukucema ing'ombe. Ing'ombe shimbi shaile mwibala lya beene. Abeene beebala baalifulilwe icibi kabili baatiile baali nookwikateng'ombe.    Odongo aalisambilila ukupoosako amaano kung'ombe pakuti tashileetele imilandu.
P15	Bushiku bumbi,  abaana baile ku maliketi nabanakulu mukushitisha umusaalu,  shuga neesopo. Apiyo ewatemenwe ukweba abantu imitengo yafintu. Odongo atemenwe ukulonga ifintu ifyo abantu baaleeshita.
P16	Icungulo baafwile banakulu ukupenda indalama kabili banwiine tii.
P17	Tapakokwele,  inshiku sha kutuusha shapwa. Abaana baleekabilwa ukubwelelamo kutauni. Banakulu bapeele Odongo akasote elyo Apiyo baamupeele ica kufwala icampepo. Banakulu babalongele ifyakulya pa bulendo.
P18	Odongo na Apiyo tabaaleefwaya ukuya kutauni.    Abaana baalombele banakulu ukuti bakonke kutauni.    Banakulu bamwentwile nookutila,  "Ndi mukote teeti njikale mutauni nomba nga mwaisa kuno kumushi mukansanga."
P19	Odongo na Apiya baalayene nabanakulu.
P20	Ilyo Odongo na Apiya baabwelele kusukulu bashimikileko nabanaabo pamikalile yakumushi. Abanabo bena baatemenwe imikalile yamutauni. Leelo bonse abaana batiile banakulu Odongo na Apiyo baalikwata umutima uusuma.

images:

illustrations/pages/11661.png
illustrations/pages/11657.png
illustrations/pages/11658.png
illustrations/pages/11659.png
illustrations/pages/11660.png
illustrations/pages/11661.png
illustrations/pages/11662.png
illustrations/pages/11663.png
illustrations/pages/11664.png
illustrations/pages/11665.png
illustrations/pages/11666.png
illustrations/pages/11667.png
illustrations/pages/11668.png
illustrations/pages/11669.png
illustrations/pages/11670.png
illustrations/pages/11671.png
illustrations/pages/11672.png
illustrations/pages/11673.png
illustrations/pages/11674.png
illustrations/pages/11675.png
illustrations/pages/11676.png

translations:

Afrikaans (Translation)	Vakansies By Ouma	id=20074
Asante Twi (Translation)	Mondli Ne Mbali Kɔsra Wɔn Nanabaa	id=18281
ChiTonga (Translation)	Mupumuno Abankaaka	id=18644
CiNyanja (Translation)	Cuti Kwa Ambuya	id=18665
Dhopadhola (Translation)	Ywomirok  Bothi  Adhadha	id=15758
English (Original)	Holidays With Grandmother	id=12084
English (Adaptation)	Mondli and Mbali Visit Grandmother	id=13636
isiXhosa (Translation)	Ulilitha Noluniko Batyelela Umakhulu Wabo	id=17528
isiZulu (Translation)	Umondli Nombali Bavakashela Ugogo Wabo	id=18756
Kiswahili (Translation)	Likizo Kwa Nyanya	id=12670
Lunyole (Translation)	Ohuŋumulira Ewa Nguhwa	id=13480
Lunyole (Adaptation)	Ohuŋuumulira Ewa Nguhwa	id=16613
Ng’aturkana (Translation)	Akilakin Ata Egolitoe Esukul	id=12765
Oluwanga (Translation)	Amaulukho Wa Kukhu	id=12924
Sepedi (Translation)	Re Etela Koko	id=12888
Sepedi (Translation)	Maikhutšong  Le Koko	id=18166
Sesotho (South Africa) (Translation)	Matsatsi a Phomolo Le Nkgono 	id=20030
Setswana (Translation)	Morwesi Le Pule Ba Etela Nkoko	id=16725
Setswana (Translation)	Morwesi Le Pule Ba Etela Nkoko	id=17649
SiLozi (Translation)	Kwapumulo Ni Bokuku	id=18715
Tshivenda (Translation)	Holodeyi Na Makhulu	id=18305
Xitsonga (Translation)	Ku Endzela Kokwana Wa Xisati Hi Tiholideyi	id=19018
