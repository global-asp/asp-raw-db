url:	http://africanstorybook.org/reader.php?id=2121&d=0&a=1
id:	2121
title:	Nakungu N’Embulu
author:	Mugoya Job Joel
artist:	Wiehan de Jager
lang:	Lunyole
level:	Read aloud
lic:	Creative Commons: Attribution 3.0
thumb:	http://africanstorybook.org/illustrations/covers/2121.png
desc:	Hale ŋaliŋo omusinde omwafu n’omuhasi wuwe. Abaatu bano baali n’omwana mulala muhana ni bamulanga baati Nakungu.
Nakungu gaali muŋoono ate nali wahyere bugali.

page_text:

P1	Hala hale ŋaliŋo omusinde omwafu n'omuhasi wuwe. Abaatu bano baali n'omwana mulala muhana ni bamulanga baati Nakungu. Nakungu gaali muŋoono ate n'ali wahyere bugali. Abasaaye ba Nakungu bamwendanga bugali weene.
P2	Lulala abasaaye ba Nakungu basalaŋo aje amenye ni hojaye mutonganyama owaali omuŋinda. Ko Nakungu atiine nyina gamutungira ehirinda ehiraŋi ehyaliho amajolobera,  amapeesa ko n'embira. Gahena gamutungira n'embira jomu mamiro nga ko bamusebula atiina ewa  hojaye.
P3	Nakungu gaali n'ohwambuha olwabi ko goole ewahojaye. Gambuha olwabi luno n'agendera hu mabaale agaali mu maaji. Ni goola engereha w'olwabi,  gageeneyo ahahaana ahaali ni hambaaye ebireewo.
P4	Ahahaana aho nga habuusa Nakungu haati ''Oja ŋeena?" Nga Nakungu ahagobolamo ati,  "Nja ewa hoja yange Mutonganyama." Ahahaana ahaali mu bireewo nga halomera Nakungu haati,  "Keesi Mutonganyama aba hoja yange era keesi peyi ndi hutiina." Nga wangewe abahaana bano bombi bagendera ŋalala olugendo lwawe."
P5	Bali bahiri mu lugendo,  ng'ahahaana ahaali mu bireewo haloma Nakungu haati,  "Ehirinda hihyo n'embira nga biraŋi! Peho nambaleho." Nakungu yeesi sigaali mubi aga gefihulamo ehirinda n'embira ahaŋa.
P6	Ahahaana hano ni hatusamo ebireewo ko hambale engoye ja Nakungu,  nga Nakungu abona ni haliho omuhira! Nakungu ni gabona omuhira hu hahaana ng'obuti bumuŋamba ko n'afanisye ati dala ahahaana hano yali mbulu.
P7	Ng'aŋo abahaana bano beyongera ohugendera ŋalala ni batiina. Ni bateraho nga Nakungu asunga owahye ati,  "Wange pe ehirinda hyange n`embira. '' Ng'embulu yimugobolamo yiiti,  "Ndehe nambaleho ohwola hu musaala gula.'' Ng'ehena esosya hu musaala ogwali hu mugingi ogu baali ni balengereeye.
P8	Ni boola hu musaala nga Nakungu nindi asunga owahye ehirinda n'embira. Embulu nga nindi yimugobolamo yiiti,  "Ndehe nambaleho ohwola hwirungu eriri mu moni.'' Olw'ohutya nga Nakungu nindi afugiirira."
P9	Sibaluye nga boola hwirungu. Nga Nakungu nindi aloma embulu ati "Wange pe ehirinda hyange n'embira.'' Nga nindi Embulu yiroma Nakungu yiiti,  "Olu omala gandeha nambaleho ohwola hu hayumba aŋaali abahasi abehaaye bala?'' Ng'aŋo beyongera ohugenda.
P10	Nakungu n'embulu ni boola hu hayumba ng'embulu yimuŋiidiha egongo,  yihena yiroma abahasi abaali ni behaaye ŋa hayumba yiiti,  "Mubona omuhaana oyo owambaaye agaleewo? Oweeda ganonderesa. Munjede gapweho atiine eyi aja!'' Nakungu ni gaŋulira ebyo ng'esoni n'obuti bimuŋamba ng'anyaguha embiro nywa-a-a aja gehweha mu hidooli."
P11	Ng'aŋo embulu yitiina ewa Mutonganyama yimweyanjulira yiiti,  "Ese ndise Nakungu omwiŋwa wuwo. Maama ni bbaabba basindihire eno menye ni neewe." Nga Mutonganyama asangalira ahahaana aho era ye omwene nabomu mago gage bahabisya bulaŋi aye maayi wanamwene Nakungu n'aŋenyuha mu hidooli era n'alyanga hu meere eyi mbwa jalyangaho.
P12	Mu muusi Nakungu gajanga gehweha mu ndimiro ya duuma nga ko gembanga ati,  "O ese omutahi o-o-o ese omutahi,  Bbaabba ni maama basindiha ohuja ohumenya ewa hooja Mutonganyama. Ni n'ali mu ngira nga nagaana embulu eyaŋira ehirinda hyange n'embira jange o-oese omutahi."
P13	Lulala mulala hu baganda ba Mutonganyama gaali agenda genda mu ndimiro ng'aŋulira ahembo ahanyaha atenga halaŋi. Ni gahejaheja sigafania aŋa ahembo hatuliiye coka ni gagamayo engo ng'aŋayiraho Mutonganyama. Mutonganyama olwaŋulira nga genyoheramo atiina mu ndimiriro. Ni goola mu ndimiro yeesi ng'aŋulira olwembo. Ehi gahola hwendula ohwola olu gabona mwiŋwawe Nakungu.
P14	Nga Nakungu alomera hoojaye ng'olu embulu yaali ni yimuhongerehise yamutusaho engoye jije endaŋi yamuŋa ebireewo. Mutonganyama ehigahola huŋira Nakungu ewuwe ng'amuhweha mu ndala hu buyumba owaali ŋango. Mutonganyama gaali amanyire ehi aŋanga ohuhola ohuŋamba embulu.
P15	Mutonganyama gaali aŋuliyeho ati omuhira gw'embulu gwendana bugali n'amabeere g'eŋombe era nga siguŋanga hugabitaho ni gutagahombireho. Olw'ehyo Mutonganyama ehigahola galoma abatambi babe bayaba eroŋo eryene ereeŋi nga ko bajuhamo amabere bbongo bejusa nga ko alanga abahaana bomu hitehere ehyo boosi baaje mu mbaha j'ohutuuma eroŋo eririmo bbongo.
P16	Oludaalo olw'embaha j'ohutuuma ni lwola ng'omuhaana owaali ni gambaye engoye ja Nakungu geralihira bugali weene,  natenda hutuuma eroŋo eryalimo amabeere gabbongo. Hino hyali hityo olwohuba gaali amanyire ati omuhira gugwe gwali guja huba n'enduŋo ya mabere. Embulu ehiyahola yatiina mu ndala hu nyumba nga yehadiraho omuhira ebyene ebyembaha nga ko yiija yeyanja ŋalala n'abahaana bo hu hitehere.
P17	Abahaana hya mulala mulala batiina ni batuuma eroŋo,  ohwosa olu lubu lwola hu mbulu. Embulu ni yaaja ohutuuma yejumuuye ŋamugulu ko ebite hwiroŋo. Hino sihyasoboha olwohuba omuhira gwayo gweŋunuye emigoye gwayihwesa ohwola olu mbulu yagwa mwiroŋo eryalimo amabere ga bbongo.
P18	Embulu yesolaho ni yenda eŋwe mwiroŋo eryalimo bbongo,  aye abatambi ba Mutonganyama basiiha eroŋo eryo mangu mangu,  eby'embulu nga byagama aŋo. Aye Nakungu ng'amenya ewa hoojaye mu mirembe ohuhena eteŋama eryene ereeŋi. Ahagano hange hageme aŋo.

images:

illustrations/pages/1179.png
illustrations/pages/1180.png
illustrations/pages/1192.png
illustrations/pages/1179.png
illustrations/pages/1193.png
illustrations/pages/1181.png
illustrations/pages/1884.png
illustrations/pages/1182.png
illustrations/pages/1191.png
illustrations/pages/1195.png
illustrations/pages/1183.png
illustrations/pages/1184.png
illustrations/pages/1185.png
illustrations/pages/1883.png
illustrations/pages/1186.png
illustrations/pages/1187.png
illustrations/pages/1188.png
illustrations/pages/1189.png
illustrations/pages/1190.png

translations:

Afrikaans (Translation)	Nonkungu en Die Imbulu	id=11532
ChiTonga (Translation)	Nonkungu Alimwi Anabulwe	id=18655
CiNyanja (Translation)	Nonkungu Na Mbulu	id=18673
Ekegusii (Translation)	Nokungu N’Eimbulu	id=2097
Ekegusii (Translation)	Nonkungu N’Embulu	id=2623
English (Original)	Nonkungu and the Imbulu	id=1877
French (Translation)	Nonkungu Et L'imbulu	id=12674
IciBemba (Translation)	Nonkungu Neembulu	id=18678
isiXhosa (Translation)	Unonkungu Nembulu	id=2114
isiXhosa (Translation)	Unonkungu Nembulu	id=2702
isiZulu (Translation)	Unonkungu Kanye Nembulu	id=2098
isiZulu (Translation)	Unonkungu Kanye Nembulu	id=16748
Kikamba (Translation)	Nokũngũ Na Yalyũka	id=2100
Kikamba (Translation)	Nokũngũ Na Yalyũka	id=2633
Kiswahili (Translation)	Nonkungu Na Imbulu	id=2101
Kiswahili (Translation)	Nonkungu Na Imbulu	id=2634
Luganda (Translation)	Nakkungu Nakintu N’Ekikule Kule	id=2110
Luganda (Translation)	Nakkungu N’Ekikulekule	id=2652
Lugbarati (Translation)	Nonkungu Pi Androo Be	id=2103
Lumasaaba (Translation)	Nakhungu Ni Imburu	id=2655
Lunyole (Translation)	Nakungu N’Embulu	id=2654
Maa (Translation)	Nonkungu O Imbulu	id=2650
Oluwanga (Translation)	Nonkungu Ne Imbulu	id=2653
Oluwanga (Translation)	Nonkungu Ne Imbulu	id=2111
Oluwanga (Adaptation)	Nashimuli Nende Okunani	id=19594
Sepedi (Translation)	Nonkungu Le Imbulu	id=18156
Sesotho (Lesotho) (Translation)	Ts'epang Le Katse Ea Lehata	id=2158
Sesotho (Lesotho) (Translation)	Nonkungu Le Imbulu	id=2705
Sesotho (South Africa) (Translation)	Neo Le Lempetje	id=20047
Setswana (Translation)	Neo Le Lelobu	id=17663
SiLozi (Translation)	Nonkungu Ni Hopani	id=18745
Tshivenda (Translation)	Nonkungu Na Mbulu	id=18192
Xitsonga (Translation)	Nonkungu Na Imbulu	id=18869
