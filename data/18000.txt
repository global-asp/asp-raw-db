url:	http://africanstorybook.org/reader.php?id=18000&d=0&a=1
id:	18000
title:	Tšhošwane E Phološa Leeba
author:	Sara mohale
artist:	Wiehan de Jager
lang:	Sepedi
level:	First sentences
lic:	Creative Commons: Attribution 4.0
thumb:	http://africanstorybook.org/illustrations/covers/18000.png
desc:	Naga e omile. Tšhošwane e swerwe ke lenyora. E leba nokeng go yo nwa meetse efela e rwalwa ke meetse. Leeba le ile la phološa bophelo bja Tšhošwane. Na Tšhošwane e tla leboga Leeba bjang?

page_text:

P1	E be e le letšatši la go fiša la selemo sekgweng sa go ba le komelelo.
P2	Tšhošwane e be e feditše matšatši a mantši e se na meetse.
P3	"Ke nyorilwe,  ke nyaka meetse,  le ge e ka ba lerothi go tšwa letlakaleng la mohlare," gwa lla Tšhošwane.
P4	Efela le phoka e be e se gona,  e omile.
P5	"Ge nka se hwetše meetse,  ke tlo hwa," gwa lla Tšhošwane. "Ke swanetše go leba kua nokeng yeo ke kwelego ka yona."
P6	"Noka e tletše wa go falala. E tlo go rwala," gwa eletša legotlo la bohlale.
P7	Efela Tšhošwane e be e nyorilwe kudu. "Ke tla hwa ge nka se nwe meetse." Ka fao,  ya sepela go yo nyakana le noka.
P8	Tšhošane ya sepela ya feta bjang bjo bo telele godimo ga dithabe tša go oma.
P9	E ile ya sepela go fihla e ekwa lešata la meetse. Ke noka! E ile ya kwa maphoto a meetse!
P10	Tšhošwane e ile ya nwa meetse ao a fodilego,  a noka,  lebaka le le telele.
P11	E be e thabile kudu gomme e sa lemoge lephotho la meetse leo le bego le tšwelela.
P12	Tšhošwane e ile ya leka go swarelela bjang bjoo bo bego bo feta ka meetsing. Efela e ile ya rwalwa ke meetse ao.
P13	"Nthušeng. Thušang hle!" ya goelela.
P14	"Phakiša,  namela," gwa bolela Leeba le le šweu,  le swere thabe ka molomong,  le thuša Tšhošwane.
P15	"Ke tla dula mo go fihla ke kgona go leboga leeba," gwa akanya Tšhošwane. "Ke tla ema go fihla a etla go nwa meetse."
P16	Ka letšatši le lengwe Tšhošwane ge e sa letile moo nokeng,  gwa tšwelela bašemane ba babedi. Ba be ba swere diketi.
P17	"Go na le leeba le legolo le lešweu leo le tlago le enwa meetse mo," gwa bolela yo mongwe wa bašemane. "Re tla lalela ka lona."
P18	"Nka se tlogele bašemane ba bolaya Leeba le lešweu," gwa nagana Tšhošwane. "Eupša ke nna yo monnyane kudu,  ke eng seo nka se dirago?"
P19	Ka yona nako yeo,  ke ge Leeba le fofela fase go tšwa mohlareng go tlo nwa meetse.
P20	Tšhošwane ya tlelwa ke kgopolo.
P21	Ya tabogela godimo ga leoto la o tee wa bašemane bale. Tšhošwane ya loma mošemane kudu ka moo e ka kgonago.
P22	Mošemane a taboga. "Mmawe!" a goelela.
P23	Leeba le ile la tšhoga gomme la fofela lefelong la go bolokega.
P24	Ke ka wona mokgwa woo Tšhošwane e ilego ya leboga Leeba ge le kile la mo phološa kotsing ya meetse.

images:

illustrations/pages/788.png
illustrations/pages/784.png
illustrations/pages/785.png
illustrations/pages/786.png
illustrations/pages/787.png
illustrations/pages/789.png
illustrations/pages/790.png
illustrations/pages/791.png
illustrations/pages/870.png
illustrations/pages/871.png
illustrations/pages/872.png
illustrations/pages/873.png
illustrations/pages/874.png
illustrations/pages/875.png
illustrations/pages/876.png
illustrations/pages/877.png
illustrations/pages/878.png
illustrations/pages/879.png
illustrations/pages/880.png
illustrations/pages/881.png
illustrations/pages/882.png
illustrations/pages/883.png
illustrations/pages/884.png
illustrations/pages/885.png
illustrations/pages/886.png
illustrations/pages/887.png
illustrations/pages/904.png
illustrations/pages/888.png
illustrations/pages/889.png

translations:

Afrikaans (Translation)	Hoe Mier Vir Duif Red	id=20059
ChiTonga (Translation)	Kanyenyene Mbokakavwuna Nziba	id=18638
CiNyanja (Translation)	Mwamene Kanyelele Kanapulumusila Nkunda	id=18626
English (Original)	How Ant Saved Dove	id=2076
French (Translation)	Comment La Fourmi Sauva La Colombe.	id=9965
Fulfulde (Translation)	No Ɗayu Faaborii Wuugaandu.	id=10028
Hausa (Translation)	Yadda Tururuwa Ta Ceci Habjia.	id=9997
IciBemba (Translation)	Ifyo Kanyelele Aapuswishe Inkunda	id=18583
isiXhosa (Translation)	Indlela Imbovane Eyalihlangula Ngayo Ihobe	id=7453
isiZulu (Translation)	Wamphephisa Kanjani Utsheketshe Ujuba	id=7770
isiZulu (Adaptation)	Utsheketshe Usindisa Ujuba	id=17359
Kanuri (Translation)	Fudu Kanguwu Bolboloa Cǝkkaanadǝ.	id=10090
Kiswahili (Translation)	Siafu Amwokoa Njiwa	id=8707
Luganda (Translation)	Engeri Enkuyege Bwe Yataasa Ejjuba	id=8275
Lugbarati (Translation)	Ogulegua Pa A’Balau Ni Ngoni Ru Ya Ri	id=12635
Lunyole (Translation)	Engeri Eyi Ege Lyaŋoniamo Eŋuusi	id=8421
Maa (Translation)	Eneikuna Enkalaoni Pee Eitajeu Enturkuluo	id=7864
Ng’aturkana (Translation)	Eger Lo Aiunia Imukunyo Akuuri	id=2572
Oluwanga (Translation)	Ngala Liche Liaonia Liusiu	id=8274
Sesotho (Lesotho) (Adaptation)	Kokonyana Le Leeba	id=15903
Sesotho (South Africa) (Translation)	Kokonyana O Pholosa Leeba 	id=20031
Setswana (Translation)	Tshoswane O Thusa Leeba	id=7814
SiLozi (Translation)	Kokwani Mone Ipiliselize Liba	id=18565
siSwati (Translation)	Indlela Intfutfwane Leyasindzisa Ngayo Lituba	id=17929
Tshivenda (Translation)	Lusunzi Lu Tshidza Tshiivha	id=18275
Xitsonga (Translation)	Ndlela Leyi Risokoti Ri Nga Ponisa Tuva	id=18876
Zarma (Translation)	Mate Kaŋ Annoori Te Ga Kolŋay Faaba	id=10111
