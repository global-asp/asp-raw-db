url:	http://africanstorybook.org/reader.php?id=18681&d=0&a=1
id:	18681
title:	Inkoko Na Ciyongoli
author:	Edith Sikota Habwanda and Eunice Mukonde-Mulenga
artist:	Magriet Brink
lang:	IciBemba
level:	First paragraphs
lic:	Creative Commons: Attribution 4.0
thumb:	http://africanstorybook.org/illustrations/covers/18681.png
desc:	Inkoko na Ciyongoli baali fibusa ifyatemenwe ukucimfyanya. Bushiku bumo inkoko yalifulilwe pantu yalilushile kabili yacitilepo cimo icabulamo amano.

page_text:

P1	Inkonko na Ciyongoli baali ifibusa nomba baalitemenwe ukucimfyanya mufyangalo. Batampile ukuteya umupila wakumakasa ukutila bamone uwaishibishe saana.
P2	Baile ku cibansa ca mupila batampa nookuteeya. Inkoko yalikwete ulubilo nomba tayaleesha Ciyongoli. Inkoko yapantile umupila ukutali leelo Ciyongoli nga apanta umupila,  aaleecilapo. Inkoko yaalifulilwe.
P3	Baasuminishenye ukupantila umupila mucipanda pakuti uwakwikata umupila ekate. Inkoko yaliingishako kamo. Elyo yaisafika inshita ya Ciyongoli ukupanta umupila mucipanda.
P4	Ciyongoli aaliipanta nookwingisha umupila. Ciyongoli apikile umupila nookwiingisha. Ciyongoli alyumine umupila kumutwe nookwingisha. Ciyongoli aingishe utukato tusaano.
P5	Inkoko yaalifulilwe pantu yaaliluushile. Yaleeluusa saana. Ciyongoli aambile ukuseka nookutumfya umunankwe.
P6	Inkoko yalifulwa saana icakuti yaiswiishishe akanwa nookumina Ciyongoli.
P7	Ilyo Inkoko yaleeya kung'anda,  yakumenye bana Ciyongoli. Bana Ciyongoli baipwishe ati,  "Taumweneko umwana wandi?" Inkoko taya aswike. Bana Ciyongoli balisakamene.
P8	Bana Ciyongoli baumfwiile akalishiwi akanoono mupeepi kaleelomba ubwafwilisho kuli banyina. Bana Ciyongoli balolekeshe konse nokuumfwikisha. Ishiwi lyaleeumfwikila munkoko.
P9	Bana Ciyongoli balipundile abati,  "Bomfya amaka yobe ayaibela mwana wandi!" Ifiyongoli filanunka ububi saana kabili tafyumfwinka bwino mukanwa. Ilyo linefye inkoko yaumfwile ukulwala.
P10	Inkoko yaalibukwiile kabili yamina,  elyo yafwisa. Yatesemuna nookukoola. Iciyongoli tacumfwika bwino!
P11	Inkoko yaalikoolele mpakafye yaluka iciyongoli icaali mumala ico yaminine. Bana Ciyongoli nomwana wabo baninine kucimuti bafisama nookufisama.
P12	Ukufuma ilya nshita,  pankoko neefiyongoli paaliba ubulwani.

images:

illustrations/pages/8983.png
illustrations/pages/8983.png
illustrations/pages/8989.png
illustrations/pages/8995.png
illustrations/pages/8986.png
illustrations/pages/8984.png
illustrations/pages/8985.png
illustrations/pages/8987.png
illustrations/pages/8991.png
illustrations/pages/8990.png
illustrations/pages/8993.png
illustrations/pages/8992.png
illustrations/pages/8994.png

translations:

ChiTonga (Translation)	Nkuku A Jongola	id=20796
Dhopadhola (Translation)	Gweno Gi Ogongolo	id=15734
English (Translation)	Kuku Na Jongoo	id=18289
isiZulu (Translation)	Unkuku Noshongololo (Level 1)	id=15102
Kiswahili (Translation)	Kuku Na Jongoo	id=15608
Lámnsoʼ (Translation)	Ŋgvəv Wùn Ngom – Ŋkèʼ Mbìy	id=15061
Lugwere (Translation)	Nkoko N’Ogongolo	id=16113
Lunyole (Translation)	Engoho Ni Waga	id=16583
Oluwanga (Translation)	Ingokho Nende Likongolo	id=19589
Portuguese (Translation)	O Frango E O Gongolo	id=16098
Yoruba (Translation)	Adìyẹ Àti Ọ̀ọ̀kùn	id=16553
