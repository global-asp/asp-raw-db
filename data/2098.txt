url:	http://africanstorybook.org/reader.php?id=2098&d=0&a=1
id:	2098
title:	Unonkungu Kanye Nembulu
author:	Phumy Zikode and Zimbili Dlamini
artist:	Wiehan de Jager
lang:	isiZulu
level:	First paragraphs
lic:	Creative Commons: Attribution 3.0
thumb:	http://africanstorybook.org/illustrations/covers/2098.png
desc:	UNonkungu wayesiya kwamalume wakhe. Umama wakhe wamthungela isiketi esihle esasihlotshiswe ngobuhlalu. Endleleni eya kwamalume

page_text:

P1	Kwasuka sukela,  kwakunendoda eyayihlupheka nomfazi wayo. Babenengane eyodwa vo yentombazane,  igama layo kunguNonkungu. UNonkungu wayemuhle futhi elungile. Abazali bakhe babemthanda kakhulu.
P2	Ngelinye ilanga abazali bakhe bamhambisa kumalume wakhe uMntonyama owayeyisicebi. Umama kaNonkungu wamthungela isiketi sekhethelo,  esinelibhini,  nezinkinobho kanye nobuhlalo. Wamenzela nomgexo omuhle owenziwe ngobuhlalu.
P3	Endleleni uNonkungu wafica umfula okwakumele awuwele enyathela ematsheni. Ngaphesheya komfula wahlangana nentombazanyana eyayigqoke itshali.
P4	"Uyaphi?" kubuza intombazanyana. "Ngivakashela umalume wami uMntonyama," kusho uNonkungu. "Kulungile uMntonyama ungumalume wami,  futhi nami ngisendleleni evakashela yena," kusho intombazanyana. Babe sebehambisana ke.
P5	Bengakahambi nje ibanga elide intombazanyana yathi,  "Isiketi sakho sihle kanye nobuhlalu bakho. Ngicela ungiboleke kengibulinganise." uNonkungu wakhumula isiketi kanye nobuhlalo wanika intombazanyana.
P6	Ngesikhathi intombazanyana ikhumula itshali layo igqoka ingubo kaNonkungu,  uNonkungu wabona ukuthi le ntombazanyana inomsila! UNonkungu waqala ukwesaba. Waba nesiqiniseko sokuthi lentombazanyana iyimbulu.
P7	Baqhubeka bahambisana. "Ngicela ungibuyisele isiketi sami kanye nobuhlalu," kusho uNonkungu. Kodwa imbulu yathi,  "Ngivumele ngibugqoke size sifike kulesiya sihlahla." Isho ikhomba isihlahla esisegqumeni.
P8	Bathi sebefike esihlahleni,  uNonkungu wathi kwimbulu,  "Ngicela ungibuyisele isiketi sami kanye nobuhlalu bami." "Ngivumele ngisigqoke size sifike emfuleni olandelayo," kusho imbulu. UNonkungu wayesesaba,  wavuma.
P9	Ekugcineni bafika emfuleni. Waphinda uNonkungu wacela imbulu,  "Ngicela ungibuyisele isiketi sami kanye nobuhlalo." "Ngivumele ngisigqoke size sifike kuleyandlu ehleli omama," kusho imbulu. Baqhubeka bahamba.
P10	Bathi sebefika kuleyondlu enomama,  imbulu yashiya uNonkungu yase ithi,  "Anibheke lentombazane egqoke itshali. Kade ilokhu ingilandela yonke indlela. Ngifisa sengathi ingasuka la." UNonkungu wayephoxekile futhi ethukile,  wase waya esibayeni wayocasha.
P11	Imbulu yabe seyiya endlini kamalume uMntonyama,  yafike yathi,  "Ngingumshana wakho,  uNonkungu. Abazali bami bangithumele ukuba ngizohlala nawe." UMntonyama wayemukela intombazanyana. Yena nomndeni wakhe bayiphatha kahle imbulu. Kodwa bandla uNonkungu wayelala esibayeni edla nezinja.
P12	Emini uNonkungu wayehamba aye emasimini,  acashe ngamahlanga acule: "O mina engilusizi,  ngangithunyelwe ngubaba nomama,  ukuba ngizohlala nomalume uMntonyama. Endleleni ngaficana nembulu yangithathela isiketi sami kanye nobuhlalo. Oh mina engilusizi."
P13	Ngeliye ilanga omunye wabafowabo baka Mntonyama,  wezwa umuntu ocula kamnandi kodwa wayengawuzwa ukuthi lomculo uqhamuka ngakuphi. Wathi uma efika ekhaya waxoxela uMntonyama ngeculo. Ngaso leso sikhathi uMntonyana waphuthuma emasimini. Walizwa iculo wamfuna waze wamthola uNonkungu.
P14	UNonkungu wamxoxela ukuba kwenzekani,  ukuthi imbulu yazithatha kanjani izingubo zakhe yase yamembathisa itshali. UMntonyama wamthatha uNonkungu wahamba naye wafike wamfihla endlini. UMntonyama wayesazi ukuthi imbulu uzoyibamba kanjani.
P15	UMntonyama wayeke wezwa ukuthi umsila wembulu uyaluthanda ubisi,  kangangoba awukwazi ukudlula obisini engaluphuzanga. Wacela amadoda ukuthi ambe umgodi bese bethela amasi phakathi. Wabe esebiza wonke amantobazanyana asemphakathini ukuba azongenela umncintiswano wokweqa umgodi.
P16	Intombazanyana eyayigqoke isiketi nobuhlalu bukaNonkungu yayikhathazekile. Yayingafuni ukweqa umgodi. Yayazi ukuthi umsila wayo uzonxanelwa amasi. Yahamba yaya endlini yawubophela emhlane. Yabuyela endaweni yayo kwamanye amantombazane.
P17	Yathi uma yeqa umgodi,  umsila wayo waqonda emasini.
P18	Ngesikhathi imbulu isazabalaza emgodini onamasi,  amadoda avala umgodi ngenhlabathi ngokushesha. Bayingcwaba lapho. Kwabe sekungukuphela ngembulu. UNonkungu wahlala ngokujabula kwamalume wakhe isikhathi eside. Cosi cosi yaphela.

images:

illustrations/pages/1179.png
illustrations/pages/1180.png
illustrations/pages/1192.png
illustrations/pages/1179.png
illustrations/pages/1193.png
illustrations/pages/1181.png
illustrations/pages/1884.png
illustrations/pages/1182.png
illustrations/pages/1191.png
illustrations/pages/1195.png
illustrations/pages/1183.png
illustrations/pages/1184.png
illustrations/pages/1185.png
illustrations/pages/1883.png
illustrations/pages/1186.png
illustrations/pages/1187.png
illustrations/pages/1188.png
illustrations/pages/1189.png
illustrations/pages/1190.png

translations:

Afrikaans (Translation)	Nonkungu en Die Imbulu	id=11532
Afrikaans (Translation)	Nonkungu en Die Imbulu	id=20089
ChiTonga (Translation)	Nonkungu Alimwi Anabulwe	id=18655
CiNyanja (Translation)	Nonkungu Na Mbulu	id=18673
Ekegusii (Translation)	Nokungu N’Eimbulu	id=2097
Ekegusii (Translation)	Nonkungu N’Embulu	id=2623
English (Original)	Nonkungu and the Imbulu	id=1877
French (Translation)	Nonkungu Et L'imbulu	id=12674
IciBemba (Translation)	Nonkungu Neembulu	id=18678
isiXhosa (Translation)	Unonkungu Nembulu	id=2114
isiXhosa (Translation)	Unonkungu Nembulu	id=2702
isiZulu (Translation)	Unonkungu Kanye Nembulu	id=16748
Kikamba (Translation)	Nokũngũ Na Yalyũka	id=2100
Kikamba (Translation)	Nokũngũ Na Yalyũka	id=2633
Kiswahili (Translation)	Nonkungu Na Imbulu	id=2101
Kiswahili (Translation)	Nonkungu Na Imbulu	id=2634
Luganda (Translation)	Nakkungu Nakintu N’Ekikule Kule	id=2110
Luganda (Translation)	Nakkungu N’Ekikulekule	id=2652
Lugbarati (Translation)	Nonkungu Pi Androo Be	id=2103
Lumasaaba (Translation)	Nakhungu Ni Imburu	id=2655
Lunyole (Translation)	Nakungu N’Embulu	id=2121
Lunyole (Translation)	Nakungu N’Embulu	id=2654
Maa (Translation)	Nonkungu O Imbulu	id=2650
Oluwanga (Translation)	Nonkungu Ne Imbulu	id=2653
Oluwanga (Translation)	Nonkungu Ne Imbulu	id=2111
Oluwanga (Adaptation)	Nashimuli Nende Okunani	id=19594
Sepedi (Translation)	Nonkungu Le Imbulu	id=18156
Sesotho (Lesotho) (Translation)	Ts'epang Le Katse Ea Lehata	id=2158
Sesotho (Lesotho) (Translation)	Nonkungu Le Imbulu	id=2705
Sesotho (South Africa) (Translation)	Neo Le Lempetje	id=20047
Setswana (Translation)	Neo Le Lelobu	id=17663
SiLozi (Translation)	Nonkungu Ni Hopani	id=18745
Tshivenda (Translation)	Nonkungu Na Mbulu	id=18192
Xitsonga (Translation)	Nonkungu Na Imbulu	id=18869
