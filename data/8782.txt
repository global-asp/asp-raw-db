url:	http://africanstorybook.org/reader.php?id=8782&d=0&a=1
id:	8782
title:	Èwámvá Òlúkùlúá Be Rɨ̀
author:	Alice Ojobiru
artist:	Wiehan de Jager
lang:	Lugbarati (Official)
level:	First sentences
lic:	Creative Commons: Attribution 3.0
thumb:	http://africanstorybook.org/illustrations/covers/8782.png
desc:	Ndráa drɨ̀ò rɨ̀sɨ̌

page_text:

P1	'Bá drɨ́á nì èwá yɨ mà òmvʉ èzʉ́ rɨ̀ rá.
P2	Te ndráa drɨ̀ò rɨ̀ sɨ̌,  Èwá mà òmvʉ ndráa àlɨ́á kúdù kúdù 'dɨ́nɨ. Èrɨ ndráa e'dá kɨ̀lé milétiniá 'bá 'bà vɨ̀átʉ̀ nɨ lé.
P3	Páalé àlʉ Èwámvá òlúkùlúá be nɨ nga dɨ́ osií rá. Osi zitá be ànyàpá àlʉ àlʉ nɨ́ cɨ́.
P4	Lè e'yó ònǐ,  òndere mà drìá àvásɨ̀. "Mɨ́ ombelékò zò èzʉ́ à'dɨ e'yó sɨ̀," èrɨ zí.
P5	Lè e'yó ònǐ óbíríá mà drìá tʉ̀. "Mɨ̂ ó'yʉ́ mà sɨ́ mbɨ́lɨ́ 'dɨ́nɨ à'dɨ e'yó sɨ̀ yǎ?" Èrɨ zi.
P6	Lè e'yó ònǐ ròbɨ́ mà drìá àvásɨ̀. "Mɨ́̂ mile ekarʉ́ à'dɨ 'eyó sɨ̀ yǎ?" èrɨ zi.
P7	Lè e'yó ònǐ Éyíó mà drìá. "àfa Éyíó nɨ́ nyá òndrésɨ̀ rɨ̀ à'dɨnɨ yǎ?"
P8	"Lè mɨ́ mà zi zitá àzɨ́nɨ 'dɨ̀lénɨ díká kʉ!" ándríi nga 'yó èrɨ mà tiá. Ándríi ko drì mú àwókó pɨe.
P9	Te gǎgǎ òndʉ̀á be rɨ̀ nga 'yó,  "Mɨ́ mà òbɨ̀ mâ vʉ́ti yí àra mà tiá 'dólé. Mɨ nga mu íyíó yɨ òndrésɨ̀ à'dɨ nya yàrɨ̀ nè rá."
P10	Èwámvá nga dɨ́ Gǎgǎ mà vʉ́ti bɨ̌ cazʉ́ kpere yí àra mà tiá.
P11	Mɨ̀ 'ɨ ozʉ́ mà tálá sɨ̀ àzɨ́nɨ sò pá yí tiá. Ndrè àngʉ̀ yí mà alɨ́á. "Íyíó nɨ ngʉ̀á rô?"
P12	"Ákɨ̀nɨ̀â" óní àzɨ́ yí tiá 'dǎ ògògò nɨ 'yo. "Èè," Èwá mvá omvɨ. "Mɨ́ ecó mánɨ́ nyaká íyíó pɨnɨ́ nyá òndrésɨ̀rɨ̀ ecé rá yǎ?"
P13	"Mɨ́ àvù vǎ mà nga ecé mɨ́drí rá," óní nga 'yó. "Èlè,  èlè." ànɨ́ èwámvá mu drìlá àvùzʉ́ èlè,  kpere.
P14	Kpálu! Íyíó sʉ Èwámvá mà òmvʉ pɨ́ 'ɨ́mà ágbárágbùá 'dálé. Íyíó nɨ̀ nga mɨ nya nyaká òndrésɨ̀ rɨ̀ rʉ́ áda! Gǎgǎ tre.
P15	Èwámvá emvɨ́ rɨ́ 'ɨ́mà pá òkpórʉ́ vɨ́lé 'dɨ̀yɨ mà drìá rá dɨ́ká esé 'ɨ,  esé 'ɨ,  esé 'ɨ. Te íyíó bɨ̀ kírí èrɨ mà òmvʉ kíri kíri.
P16	Èwámvá mà òmvʉ se 'ɨ́,  se 'ɨ́ se 'ɨ́ kpere. Kpù èrɨ nɨ́ e'dézʉ́ 'ɨ́mà ngúkú drìá.
P17	Àwókó íyíó nɨ́ 'ɨ́ vɨ́lé nyaká òndrésɨ̀ rɨ̀ àvɨ̀zʉ rɨ̀ pɨe,  se dɨ́ 'ɨ vɨ́lé yí alíá 'dálé.
P18	Èwámvá ndrè 'ɨ́mà òmvʉ. Ecónɨ́ 'ɨ́mà òmvʉ zò àsì kpere ngʉ̀á yàrɨ̀ ndrě kʉ.
P19	Òmvʉ nɨ zò èzʉ́ fè ecó dɨ́ patí éfɨ́ òtɨ̌ engázʉ́ patí mà àràkàlá lɨ́rɨ́ lɨ́rɨ́ 'dɨ̀yɨ mà síá rá.
P20	 Ecó dɨ́ vɨ́nɨ yí òyǎ 'ɨ́mà ruá sâ àngʉ̀ nɨ drizʉ́ dri rɨ̀sɨ̀ rá.
P21	E'dózʉ́ 'dàsɨ̀ kpèrè cúrú'dò èwá drɨ́á yɨ mà òmvʉ dɨ́ èzʉ́ àzɨ́nɨ ecá òròdrîrʉ́ yɨ drí.

images:

illustrations/pages/1110.png
illustrations/pages/1111.png
illustrations/pages/1112.png
illustrations/pages/1110.png
illustrations/pages/1113.png
illustrations/pages/1114.png
illustrations/pages/1115.png
illustrations/pages/1116.png
illustrations/pages/1117.png
illustrations/pages/1118.png
illustrations/pages/1119.png
illustrations/pages/1120.png
illustrations/pages/1121.png
illustrations/pages/1122.png
illustrations/pages/1123.png
illustrations/pages/1124.png
illustrations/pages/1125.png
illustrations/pages/1126.png
illustrations/pages/1882.png
illustrations/pages/1127.png
illustrations/pages/1128.png
illustrations/pages/1129.png

translations:

Afrikaans (Translation)	Nuuskierige Baba Olifant	id=20055
Chinyanja (Translation)	Kudabwa Kwa Mwana Wa Njobvu	id=2059
ChiTonga (Translation)	Kukankamana Kwa Mwana Wa Musobvu	id=16450
ChiTonga (Translation)	Kubuzya-Buzya Kwakana Kamuzomvu	id=18640
CiNyanja (Translation)	Kufunsa Funsa Kwa Kamwana Ka Njovu	id=18623
English (Original)	Curious Baby Elephant	id=1881
French (Translation)	Le Bébé Éléphant Est Très Curieux	id=9963
Fulfulde (Translation)	Ɓinngel Nyiiya No Kiinyuɗo Sanne	id=10026
Hausa (Translation)	Jinjiri Giwa Mai Ƙwanƙwanto	id=9994
IciBemba (Translation)	Akaana Ka Nsofu Akaleeipusha-Ipusha	id=18580
isiXhosa (Translation)	Indlela Iindlovu Ezafumana Ngayo Imiboko Emide	id=17521
isiZulu (Translation)	Indlovu Eyayithanda Izinto	id=8211
isiZulu (Adaptation)	Ikhala Lendlovu	id=13547
Kanuri (Translation)	Tada Kǝmagǝnne Laa Jauro Ndoroma	id=10044
Kiswahili (Translation)	Mtoto Wa Tembo Mdadisi	id=7618
Leblango (Translation)	Atïn Lyëc a Yïl	id=11848
Luganda (Translation)	Omwana Gwe Njovu Ogujagu Jagu	id=8277
Lumasaaba (Translation)	Wanatsofu Umwana Urebareba	id=8278
Lunyole (Translation)	Esulu Y’Enjofu	id=16584
Maa (Translation)	Olkuoo Loltome Oikilikuanisho	id=7866
Ng’aturkana (Translation)	Itaok a Etom Nikachwaan	id=2536
Oluwanga (Translation)	Omwana We Inzofu, Mwangu Omuchesi	id=8276
Sepedi (Translation)	Tlowana Ya Go Rata Go Tseba	id=2409
Sepedi (Adaptation)	Ngwana Wa Tlou Wa Go Rata Go Tseba Kudu	id=2610
Sesotho (South Africa) (Translation)	Ledinyane La Tlou Le Neng Le Rata Ho Tseba Ha	id=20024
Setswana (Translation)	Tlowana Marata Go Itse	id=2060
SiLozi (Translation)	Kuitalifisa Kwa Kana Ka Tou	id=18567
Tshivenda (Translation)	Ṅwana Wa Nḓou Aṱoḓaho U Ḓivha.	id=18283
Xitsonga (Translation)	Xindlopfana Xo Hlamarisa	id=18991
Zarma (Translation)	Ce-Beeriizo Ga Sootiya Gumo	id=10108
