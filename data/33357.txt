url:	https://africanstorybook.org/reader.php?id=33357&d=0&a=1
id:	33357
title:	(Paka rangi) Gawanya sawa!
author:	Ursula  Nafula
artist:	Magriet Brink
lang:	Kiswahili
level:	Longer paragraphs
lic:	Creative Commons: Attribution 4.0
thumb:	http://africanstorybook.org/illustrations/covers/33357.png
desc:	Hadithi ya hisabati kuhusu umuhimu wa kugawana hata kama ni vigumu kufanya hivyo kamili!

page_text:

P1	Ilikuwa Jumamosi asubuhi. Maya, Dama na Dominic walikuwa wakimsaidia Mama Koki katika bustani yake ya mboga. Watoto hao walikuwa wakipalilia na kunyunyizia mboga maji. Baadaye, walichuma mboga zilizokomaa. Kila mmoja wao angepeleka nyumbani stroberi, mchicha na karoti.
P2	Mama Koki alipenda kuwaandalia watoto sherehe ndogo walipomsaidia. Huwapatia keki, chokoleti, au peremende zinazofanana na nyoka. Wakati mwingine aliwapatia matofaa, pea au machungwa. Mama Koki alikuwa na sharti moja tu. "Wagawe yote sawa!" Watoto walijua kuwa ni lazima wagawane kila kitu walichopatiwa kwa kiasi sawa.
P3	Mama Koki alioka keki na watoto walisubiri kupatiwa ili wagawane. "Hii hapa keki!" Mama Koki alisema akitabasamu. "Kumbukeni sharti kwamba kila mmoja lazima apate kiasi sawa. Gaweni sawa! Mspigane!"
P4	Maya alikuwa wa kwanza kujaribu kugawa keki. Alitumia kisu kuweka mistari juu ya keki. Wengine walimtazama. "Nitakata sehemu tatu zilizo sawa!" Maya alisema akiwaonyesha.
P5	"Hapana!" Dama alikataa. "Kipande cha katikati ni kikubwa zaidi!" Dominic pia alitikisa kichwa. Maya alicheka kisha akamwambia Dama ajaribu kugawa.
P6	"Nipe kisu nikate. Hii ni kazi rahisi!" Dama alisema. Kwanza alifuta mistari aliyoiweka Maya kisha akajlamba vidole.
P7	Dama alianza kwa kugawa kutoka juu hadi chini na kutoka upande mmoja hadi katikati. "Tazama, hizi ni sehemu tatu!" @@Maya na Dominic walilalamika pamoja, "Sehemu hizi tatu si sawa!"
P8	"Gawanya sawa! Lazima kila kipande kiwe na ukubwa ulio sawa na umbo sawa," Dominic akaongeza. @@Dama akajibu, "Dominic, si ujaribu? Nina hakika hutaweza!"
P9	"Keki hii ingekuwa umbo la mraba au pembe nne, ingekuwa rahisi kugawa!" Dominic alisema. "Ingekuwa rahisi pia tungegawana tukiwa wanne." Maya aliongeza kusema.
P10	Wakati huo, Dominic alikumbuka gari la babake. Lilikuwa na alama ya mistari inayowezesha kugawa sehemu tatu zilizo sawa. Akasema, "Najua tutakavyogawa."
P11	Dominic akachora mistari mitatu juu ya keki. Keki ingekatwa kufuata mistari hiyo, ingekuwa vipande vitatu vilivyo sawa.
P12	Dama alisema, "Umetushangaza sana Dominic. Umewezaje kuhakikisha umegawa vipande sawa?"Â  @@Dominic alitabasamu. Hakutaka kuwaambia siri yake.
P13	Wakati huo, Mama Koki alitoka ndani ya nyumba akiwa amebeba bilauri za sharubati. "Mama Koki, Dominic amepata njia ya kukata keki vipande vitatu vilivyo sawa," Maya alimwambia. @@"Hongera Dominic, umefaulu kugawa sehemu tatu zilizo sawa! Sasa ni wakati wa kwenda nyumbani," Mama Koki aliwaambia.
P14	Kisha Maya alikata keki taratibu kufuata mistari iliyochorwa na Dominic. Watoto walihakikisha kwamba sehemu zote zilikuwa sawa. Kila mmoja akaiweka keki yake tayari kwenda nyumbani.
P15	Babake Dominic alipowasili kuwachukua watoto, Dominic alimlaki akitaka kumweleza jinsi alivyofaulu kuigawa keki vipande vitatu vilivyo sawa.
P16	Andika hapa tafsiri ya maumbo haya.

images:

illustrations/pages/16497.png
illustrations/pages/16632.png
illustrations/pages/16633.png
illustrations/pages/16634.png
illustrations/pages/16635.png
illustrations/pages/16636.png
illustrations/pages/16637.png
illustrations/pages/16638.png
illustrations/pages/16639.png
illustrations/pages/16640.png
illustrations/pages/16641.png
illustrations/pages/16642.png
illustrations/pages/16643.png
illustrations/pages/16644.png
illustrations/pages/16645.png
illustrations/pages/16646.png
illustrations/pages/16647.png

translations:

English (Original)	Share it fair!	id=16510
English (Adaptation)	(Colour-in) Share it fair!	id=16650
isiNdebele (Translation)	Yabelana ngokulinganako	id=22112
isiZulu (Translation)	Yehlukaniselanani ngobuqotho!	id=16511
Kinyarwanda (Translation)	Mugabane muringanize!	id=22149
Kiswahili (Translation)	Gawanya sawa!	id=22064
Lusoga (Translation)	Kugabana Ekyenkani	id=22697
Sesotho (South Africa) (Translation)	E arolelaneng ka ho lekana!	id=22105
Sesotho (South Africa) (Translation)	(Colour-in) E arolelaneng ka ho lekana!	id=33316
Siswati (Translation)	Kwabelana ngalokulinganako	id=21633
Siswati (Translation)	(Colour in) Kubalwa kwemakhabishi	id=33311
