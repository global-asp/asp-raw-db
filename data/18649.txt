url:	http://africanstorybook.org/reader.php?id=18649&d=0&a=1
id:	18649
title:	Maguru Upa Maulu
author:	Edith Sikota Habwanda
artist:	Wiehan de Jager
lang:	ChiTonga
level:	First paragraphs
lic:	Creative Commons: Attribution 4.0
thumb:	http://africanstorybook.org/illustrations/covers/18649.png
desc:	Maguru wayeeya kupa banyama boonse maulu kutegwa abalo kabamvwa kabotu kweenda mbuli bantu.

page_text:

P1	Kaindi,  kwakanyina banyama bakajisi maulu. Boonse banyama bakali kukalaba buyo ansi.
P2	Bantu balikke mbabakajisi maulu nkaambo Maguru mbambabo mbaakapede maulu.
P3	Buzuba bumwi Maguru wakayeeya kupa maulu kubanyama boonse. Wakeenda kuzinguluka munzi kayaabwaambilizya kubelesya ntolompita. Wakalikuyanda kuti munyama woonse kaenda mbuli muntu.
P4	Banyama bakakkomana kapati nobakamvwa kuti bayakupegwa maulu. Aumwi munyama wakayanda kuti abe amaulu kutegwa keenda akulunduka. Banyama bakaimba,  bakwisula micila yabo akuvwupaula mababa abo.
P5	Bakabungana akuba amubandi mbuli mbocakali ciyumu kukalaba. Bulongo bwali kubacubbula mwida. Maulu ayakubagwasya kuti kabaima akubona kulaale mbuli bucita bantu.
P6	Nobwakasika buzuba,  banyama bakakalaba kuya kung'anda ya Maguru kuti bakabweze maulu. Indyabulula,  basyuumbwa,  bazovwu basulwe,  baciwena abayuni bakandandama mumundando akulindila kuti bapegwe maulu.
P7	Munyama omwe omwe wakapegwa maulu one. Ono bayuni balo bakapegwa maulu obiloobilo.
P8	Banyama bakaboneka bwaandeene. Bamwi bakazyana mulutangalo. Bamwi bakaba abuyumuyumu aboobo bakalikuwa nobakali kweenda.
P9	Banyama bakeenda kabayaabuzinguluka munzi kunyomenezya bantu. Boonse banyama bakati,  "Kunyina notuyakukalaba alimwi."
P10	Munyama wakali wamamanino lyakali jongola.    Maguru wakabuzya jongola kati,  "Sena kuli bamwi bakutobela?"    "Peepe. Ndiwamamanino," jongola lyakavwiila.
P11	Maguru wakayeeya akwaamba kuti,  "Naa kunyina bambi,  ndilacita buti amaulu aaya acaala?"    Maguru wakapa jongola maulu oonse akaceede.
P12	Jongola lyakakkomana nkaambo lyakaba amualu manji.    "Ndinikweendesya kwiinda boonse," mbolyakayeeya jongola.
P13	Mbolyakazwida buyo jongola,  nzoka yakaboola kung'anda yaa Maguru. "Amundipe ambebo maulu Mwami," nzoka yakalomba Maguru.
P14	"Ndaapa kale maulu oonse. Ino walikuli yawe?" mbwaakabuzya Maguru. "Ndoonenena," nzoka yakavwiila.
P15	Maguru wakayandaula mung'anda yakwe kuti naa kwakalisyeede maulu. Ono kunyina angaakajana.
P16	Maguru wakazwa anze akuti,  "Cabija onzoka. Kunyina maulu asyeede." Inzoka yakacuta buyo kuya kung'anda kainyina amaulu. Kuzwa buzuba oobo,  nzoka tayoonesyi. Lyoonse yalo ilindila ciindi cabili cakupegwa maulu.

images:

illustrations/pages/13910.png
illustrations/pages/13904.png
illustrations/pages/13905.png
illustrations/pages/13906.png
illustrations/pages/13907.png
illustrations/pages/13908.png
illustrations/pages/13909.png
illustrations/pages/13910.png
illustrations/pages/13911.png
illustrations/pages/13912.png
illustrations/pages/13913.png
illustrations/pages/13914.png
illustrations/pages/13915.png
illustrations/pages/13916.png
illustrations/pages/13917.png
illustrations/pages/13918.png
illustrations/pages/13919.png

translations:

Afrikaans (Translation)	Maguru Deel Bene Uit	id=20083
Amharic (Translation)	እንስሳቱ እግር ተሰጣቸው	id=21164
CiNyanja (Translation)	Maguru Apasa Mendo	id=18668
English (Original)	Maguru Gives Legs	id=14415
English (Adaptation)	Animals Get Legs	id=20884
Hausa (Nigeria) (Translation)	Dabbobi Sun Samu Kafafu	id=21315
IciBemba (Translation)	Maguru Apeela Amoolu	id=18691
isiXhosa (Translation)	Umaguru Uphisa Ngemilenze	id=17576
isiZulu (Translation)	Umaguru Uphisana Ngemilenze	id=16360
isiZulu (Adaptation)	Umveli Unikela Ngemilenze	id=17461
Kinyarwanda (Translation)	Maguru Atanga Amaguru	id=17467
Kiswahili (Translation)	Maguru Apatiana Miguu	id=14412
Kiswahili (Translation)	Wanyama Wapata Miguu	id=21130
Lunyole (Translation)	Esolo Jifuna Amagulu	id=21035
Lunyole (Translation)	Esolo Jifuna Amagulu	id=21098
Sepedi (Translation)	Maguru O Abela Diphoofolo Maoto	id=19043
Sesotho (South Africa) (Translation)	Maguru O Fana Ka Maoto	id=20037
Setswana (Translation)	Montshiwa O Abelana Ka Maoto	id=14929
SiLozi (Translation)	Maguru Ufa Mautu Ahae	id=18735
Tigrigna (Translation)	ንእንሳት እግሪ ተዋሃቦም	id=21104
Tshivenda (Translation)	Maguru U Ṋekedza Milenzhe	id=18285
Xitsonga (Translation)	Maguru A Phakela Milenge	id=18870
