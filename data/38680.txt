url:	https://africanstorybook.org/reader.php?id=38680&d=0&a=1
id:	38680
title:	Letsatsi la Poelano
author:	Dikeledi Queen Shai
artist:	Tebogo Matshana
lang:	Sepedi
level:	Longer paragraphs
lic:	Creative Commons: Attribution 4.0
thumb:	http://africanstorybook.org/illustrations/covers/38680.png
desc:	Letsatsi la Poelano mo Aforika-Borwa ke letsatsi la botlhe la boikhutso ka la 16th Sedimonthole. Bukakgang e

page_text:

P1	——Mo Aforika-Borwa Letsatsi la 16 Sedimonthole ke letsatsi la boikhutso la botlhe.Buka e e bua ka Letsatsi la Poelano.O tlile go utlwa ka hisitori ya lona, le gore goreng le le botlhokwa.
P2	Rremogolo o bogetse Letsatsi la Poelano mo thelebišeneng kwa lapeng.“Rremogolo, Umkhonto we Sizwe (MK) ke eng?” Gone poelano ke eng?” ga botsa Puseletso.“O botsa dipotso di le dintsi ka nako e le nngwe. Reetsa, ke go rute!” ga bua rremogolo.
P3	MK e ne e le batlhabani ba ANC. Ba ne ba lwantsha puso ya tlhaolele. Tlhaolele e ne e kgetholola batho Bantsho,”ga tlhalosa rremogolo.Gompieno batho ba itumetse ka gonne ke letsatsi la tshwarelano le poelano,” a bua.
P4	“A o gakologelwa fa o ne o sa buisane le Dikeledi beke yotlhe?” Ga botsa rremogolo.Puseletso a koma ka tlhogo.“Ka bonya lo ne lwa nna ditsala gape?”Puseletso a koma gape ka tlhogo.“Eo ke yona maitshwarelano le poelano,”ga ngeba rremogolo.
P5	“Letsatsi la 16 Sedimonthole ke letsatsi la maitshwarelano le poelano,” rremogolo a tswelelapele.“Letsatsi le, le na hisitori e telele. Kgang e simolola ka ntwa e e neng ya diragala bogologolo ka la 16 Sedimonthole 1838.”
P6	“Ka letsatsi leo mo hisitoring, batlhabani ba Kgosi Dingane wa MaZulu le MaVoortrekkere ba ne ba lwa ntwa e kgolo gaufi le noka ya Ncome.”“Go ne ga fenya mang?” ga botsa Puseletso.
P7	Rremogolo a araba, “MaVoortrekker ba ne ba fenya.Ke nako e telele ba keteka phenyo e ka la 16 Sedimonthole. Ba le bitsa Letsatsi la Maikano.
P8	Jaanong, ka 1962 ka la 16 Sedimonthole, Umkhonto we Sizwe o ne wa tlhamiwa.E ne e le masole a ANC a a neng e ikemiseditse go lwantsha puso ya tlhaolele.
P9	“Rremogolo, tota ke eng se se neng sa tlhotlheletsa Umkhonto we Sizwe go lwa morago ga dinyaga tse dintsi tsa tlhaolele?” ga botsa Puseletso.“Go ne go na le mabaka a mmalwanyana. Se se diragetseng kwa mogwantong wa Didompas, e ne e le lebaka le le golo,” ga bua rremogolo.“Dompas ke eng?” ga botsa Puseletso.
P10	Rremogolo a araba, “Dompas ke pasa ya bogologolo. Batho Bantsho botlhe ba ne ba pateletswa go rwala pasa e.“Ka 1960, ka mogwanto wa kagiso wa go gana go rwala dipasa, maphodisa a ne a tlhasela bagwanti. Maphodisa a tlhaolele a ne a bolaya gape a gobatsa batho, kwa Sharpville mo Gauteng.”
P11	“Dikgotlhang tsa bogologolo di ne di kgaogantse batho Basweu le batho Bantsho,” rremogolo a busa mowa.“Botsala bo ka agiwe fela mo godimo ga nnete. Go tshwanetse go itsewe gore go ne go diragetse eng magareng ga batho Basweu le batho Bantsho ka ntlha ya tlhaolele,” a bua.
P12	“A mme go bonolo go tshwarelana morago ga dintwa tse di kana?” ga botsa Puseletso.“Nnyaa! Ga go bonolo. Fela, gore re tswelele pele, tshwarelano le poelano di botlhokwa magareng ga batho,” rremogolo a araba.“Poelano ga e tle ka bonako. Poelano e tsaya nako e telele,” a tlaleletsa.
P13	“Fa mongwe a dirile phoso, o tshwanetse a bua nnete, mme a kopa maitshwarelo mo mothong yo o mo diretseng phoso. Morago ga moo, ba ka simolola go siamisa botsalano ba bona,” ga tlhalosa rremogolo.“O ne o reeditse sentle. A re bogele se o ratang go se bogela mo thelebišeneng!”ga ngeba rremogolo.
P14	——DipotsoLetsatsi la Poelano le ketekwa leng? Goreng e le letsatsi la botlhe la maikhutso?Umkhonto we Sizwe ke bomang?MaVoortrekkere ke bomang?Tlhaolele e ne e le eng?Tlhalosa ka mafoko a gago gore ‘poelano’ e kaya eng.Batho ba ka fitlhelela poelano jang?
P15	——Dibuka tse di mo motseletseleng oLetsatsi la PoelanoLetsatsi la KgololosegoLetsatsi la Ngwao BoswaLetsatsi la Ditshiamelo tsa BothoLetsatsi la BommeLetsatsi la BadiriLetsatsi la Bašwa
P16	——Bukakgang e, e tlhamilwe le go kwalwa ka Setswana, e le karolo ya porojeke ya Zenex Ulwazi Lwethu ya 2020 ya dibuka tsa go buisa.

images:

illustrations/pages/4393001299.png
illustrations/pages/4393000299.png
illustrations/pages/4393000399.png
illustrations/pages/4393000499.png
illustrations/pages/4393000599.png
illustrations/pages/4393000699.png
illustrations/pages/4393000799.png
illustrations/pages/4393000899.png
illustrations/pages/4393000999.png
illustrations/pages/4393001099.png
illustrations/pages/4393001199.png
illustrations/pages/4393001299.png
illustrations/pages/4393001399.png

translations:

English (Translation)	Letsatsi la Poelano	id=38676
isiNdebele (Translation)	Letsatsi la Poelano	id=38677
isiXhosa (Translation)	Letsatsi la Poelano	id=38678
isiZulu (Translation)	Letsatsi la Poelano	id=38679
Sesotho (Translation)	Letsatsi la Poelano	id=38681
Siswati (Translation)	Letsatsi la Poelano	id=38682
Tshivenda (Translation)	Letsatsi la Poelano	id=38683
Xitsonga (Translation)	Letsatsi la Poelano	id=38684
