url:	http://africanstorybook.org/reader.php?id=12170&d=0&a=1
id:	12170
title:	Intombazanyana Eyaba Isicebi
author:	Zimbili Dlamini and Family Literacy Project
artist:	Mango Tree
lang:	isiZulu
level:	First paragraphs
lic:	Creative Commons: Attribution 3.0
thumb:	http://africanstorybook.org/illustrations/covers/12170.png
desc:	Amantambazanyana amabili ahamba ayofuna ukudla. Endleleni

page_text:

P1	Emandulo kwakukhona amantombazanyana amabili ayeyizintandane, amagama awo kungo Nana no Nanana. Babehlala endaweni ewugwadule. Kulendawo lalomisile kungekho ngisho izitshalo ukuthi badle. Babehamba ibanga elide uma beyofuna ukudla.
P2	UNana wayethobile, ezithulela futhi eyintombazanyana ewusizo. Kodwa uNanana wayeziqhenya, engalaleli izeluleko. Wayengenandaba nabanye abantu.
P3	Bavuka ekuseni ngenye imini kungekho lutho abazoludla. Kwakufanele bedlile, ngakho ke baphuma bahamba ngezindlela ezahlukene ukuyofuna ukudla.
P4	Kwakukhona isalukazi igama laso kungu Nobuntu. Lesalukazi sasidume ngokubusisa abantu babe izigwili. Kodwa uNobuntu wayenesifo sochoko. Wonke umzimba wakhe wawugcwele izilonda.
P5	Endleleni uNanana wahlangana nalesosalukazi, sathi, "Kunjani mzukulu wami? Uvelaphi? Uyakuphi?"
P6	Wayiphendula yonke imibuzo. Khona manjalo isalukazi sathi, "Ngifukule ungihambise emzini wami. Ngizokutshela ukuthi ungenzeleni uma sesifikile." UNanana wakhombisa ukungahloniphi esalukazini.
P7	Waphendula wathi, "Ngincama nokufa kunokuthi ngithinte lezilonda zakho ezinyanyekayo." Sazithulela isalukazi samfisela uhambo oluhle.
P8	UNanana wahamba waze wafika endaweni esabekayo engajwayelekile. Kuleyondawo kwakukhona amasongololo, izinyoka, amacimbi nazozonke izinambuzane ongazicabanga. UNanana wayesekhathele futhi engenamandla ngoba kwase kuyizinsuku eziningi engadli. Wathi uma ehlala phansi zamthelekela izilwanyazana zamudla.
P9	Kuyona leyondlela uNana naye wahlangana naleso salukazi. Kodwa yena wajabula uma ehlangana noNobuntu ngoba kwabe kungumuntu wokuqala ukuhlangana naye ohambeni lwakhe olunzima. Ngokunjalo isalukazi sambuza imibuzo efanayo naleyo esayibuza udadewabo uNanana.
P10	UNana yena wavuma ukufukula uNobuntu amhambise kwakhe. "Wenze lokho abaningi abahlulekayo ukukwenza," kusho isalukazi. Khona manjalo isalukazi samnika induku samtshela ukuthi akabuyele ekhaya, lapho eyofika kukhona zonke izinto azifisayo.
P11	UNana wajabula kakhulu wabonga esalukazini,  wagijima eqonde ekhaya. Wafika kubo sekunezindlu ezinhle ezintsha ezinakhokonke okuhle ongakucabanga nokudla okuningi. Waphenduka isicebi endaweni.
P12	Noma eseyisicebi akakhohlwanga udadewabo uNanana, wamkhumbula ngokuthi amzilele. Wayecabanga ethi, "Uma ungalaleli izeluleko zabantu abadala, ugcina emlonyeni wendlovu."

images:

illustrations/pages/9239.png
illustrations/pages/9230.png
illustrations/pages/9231.png
illustrations/pages/9232.png
illustrations/pages/9233.png
illustrations/pages/9234.png
illustrations/pages/9235.png
illustrations/pages/9237.png
illustrations/pages/9236.png
illustrations/pages/9238.png
illustrations/pages/9239.png
illustrations/pages/9240.png
illustrations/pages/9241.png

translations:

Afrikaans (Translation)	Die Meisie Wat Ryk Geword Het	id=11254
Amharic (Translation)	ሃብታሟ ልጅ	id=13097
English (Translation)	The Girl Who Got Rich	id=9243
French (Translation)	La Jeune Fille, Qui Devient Riche.	id=9962
French (Translation)	La Jeune Fille Qui Devint Riche	id=10938
Fulfulde (Translation)	Suka Debbo Diikaaɗo	id=10025
Hausa (Translation)	Yarinyar Da Ta Yi Arziki	id=9999
Kanuri (Translation)	Kәlayakku Gaɍiwujǝna	id=10043
Kiswahili (Translation)	Nelima Atajirika	id=12687
Lumasaaba (Original)	Nelima Agagawala	id=9242
Ng’aturkana (Translation)	Apese Na Abu Tabar	id=12707
Oluwanga (Translation)	Akhabere Aba Omuyiinda	id=13019
Oluwanga (Adaptation)	Akhabere Aba Omuyiinda	id=19798
Portuguese (Translation)	A Menina Que Ficou Rica	id=16582
Zarma (Translation)	Wandiya Kaŋ Te Arzaka	id=10107
