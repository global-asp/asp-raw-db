url:	https://africanstorybook.org/reader.php?id=30835&d=0&a=1
id:	30835
title:	Omuyiizi n'empologoma
author:	Abdul Maged Mbago
artist:	Wiehan de Jager
lang:	Lusoga
level:	Longer paragraphs
lic:	Creative Commons: Attribution 4.0
thumb:	https://africanstorybook.org/illustrations/covers/30835.png
desc:	Olufumo lugema ku musaadha eyaja okuyiiga yaatega omutego aye yaagemya mpologoma.

page_text:

P1	Eira einho yaliyo omusaadha omuyiizi katasubwa, era buli lweyagemanga olutuula neifumo okuja okuyiiga abaaghaka yabalekanga nga banaaza nsaka
P2	Lwali lulala yeekuba ensiko okuja okuyiiga era olwatuuka eyo yatega olutuula meeni yainama okuvulumula ebisolo, bweyamala yeekweka.
Ghaabita entangama mpa gheeyaga,yawulira enswaigiro ey'amaani
n'okwana okubitirivu.
P3	Yeekwekula gheyali yeekwese yaaja gheyatega olutuula lwe, yaja okutuukayo
nga lugemye Wampologoma  mu nkoto lwenda kumutuga nga n'amaiso gamufundwike ekyamulaga kiti gaali gamuwoire
P4	Wampologoma yeegayirira omusaadha amusaasire era yamukoba ati;"Mukagwa
nsaasira ontegulule kuba abaana bange
bato inho n'omukazi ghange mugodhe inho, era olutuula luno okungema mbaire
ndi kubanoonekeza kya kulya, woowe 
woowe nze! nhamba ontegulule.
Ekisa kyagema omusaadha era yaamutegulula
P5	Wampologoma olwava mu lutuula yakoba omusaadha ati; "Otyo nja kukulya, niighe oteganga muno entuula
n'emitego ebitwita?"
Omusaadha yeegayirira Wampologoma amusaasire aye nga busa!
P6	Baali bakaanhinhintanira agho, dhaaleeta Wampube ono yasooka kubeezinduka aye yamala yaaguma.Yababuuza ati;"Mubaire ki imwe abamyukiire amaiso mu nsiko? Baagezaaku okumukobera nga bwebibaire aye yeefuula atategeire olw'okuba yali ayenda kutaasa musaadha.
P7	Wampube yabakoba ati; ebintu biiribwemu nga bwebibaire mukusooka me male nsale ensonga bukalamu era baisania kwekyo.
Yakoba omusaadha ati; tega olutuula lwo
niighe Wampologoma weegezeemu lukugeme mbone!
P8	Omusaadha yatega olutuula bweyamala
Wampologoma yeegezaamu nga bwerumugemye era lwamunhweza.
Ghano Wampube gheyakobera omusaadha ati, buti kiri yooli kola kyoyenda, aye nze ngolola niighe eka wo
ba Wampologoma abandi batandhita.
Okuva kwolwo Wampube aghangaala na
musaadha.

images:

illustrations/pages/9533.png

translations:

