url:	https://africanstorybook.org/reader.php?id=40434&d=0&a=1
id:	40434
title:	Duŋdi̱i̱t mi thiɛl päär
author:	Both Khor Nyoun
artist:	Salim Kasamba
lang:	Thok Nath (Nuer)
level:	Longer paragraphs
lic:	Creative Commons: Attribution 4.0
thumb:	http://africanstorybook.org/illustrations/covers/40434.png
desc:	Duŋdi̱i̱t mi thiɛl päär mi mat bäär kɛnɛ dhök. Kɛ jɛn di̱tdɛ nɔmɔ

page_text:

P1	Mëëdan tëëkɛ wut mi mat bäär kɛnɛ dhök, cɔalɛ Duŋdi̱i̱t, jɛn lenyɛ nɛy diaal tëë cieŋ rɛy wecdiɛn kɛ di̱i̱t. @@Kɛ di̱tdɛ nɔmɔ, mi ca nɛn dual gaat kɛ jɛ.
P2	Rɛy wecdiɛn ɛn Duŋdi̱i̱t, lätdɛ lät tin la̱tkɛ thi̱n, ce̱tkɛ min te puɔ̱r ka̱a̱kni, kɛ dëp rɛc, kɛ ja̱l ciökni mi di̱i̱t. @@Jɛn rɛy la̱tdɛ, matdɛ pɛ̈th kɛnɛ kët mi di̱i̱t. Ɛn pɛ̈th la̱t ɛ di̱i̱t ɛmɔ, la thukɛ lätkɛ ɛ ŋot nɛy diaal.
P3	Kɛ ɣöö bärɛ kä dho̱k ɛ, /cɛ riäŋ. La rëpkɛ jɛ, ɛ ji̱ dhɔaariɛn kɛnɛ mäthnikɛ, kɛ tha̱a̱ŋ kuan. Duŋdɛ ɣöö mi rep /cɛ ro̱ŋ bä. @@Mi jekɛ rɔ̱ /kenɛ ria̱ŋ, bɛ cu macni naath.
P4	Jɛn cuɛ bɛ̈c ɛlɔ̱ŋ, kɛ ɣöö /ci kuän ro̱ŋ. @@Cuɛ räthni mi̱th dɛɛni jiɛɛn, amäni ciök jiɛɛn tin tɛ̈tkɛ piny. @@Kɛ kɔrɛ mëë cɛ mi̱ethdiɛn tok, cu puɔ̱nydɛ buɔ̱m, kä cuɛ pual, ɛ cu lɔcdɛ tɛɛth ɛlɔ̱ŋ.
P5	Mëë ci puɔ̱nydɛ gɔaa, cuɛ wi̱c naath yi̱c kɛ min dho̱o̱k jɛ. @@Cukɛ jɛ thiec, "Duŋdi̱i̱t ɛ leŋu cämi mɔ?" @@Cuɛ loc i̱, "Ɣän cam ni ji̱th jiɛɛn kɛnɛ dɛy amäni ciökiɛn."
P6	Niɛ gua̱a̱th ɛmɔ, cu naath mi̱eth dɛɛni jiɛɛn kɛnɛ rɛc dɔp, cu buɔ̱m kɛnɛ pual pua̱a̱ny nath rɔ̱diɛn rep, ɛ cuɛ lo̱ckiɛn jakä tɛth.
P7	Mëë cikɛ rɔ̱ dol, cu kɛn ɛ jiök i̱, "Duŋdi̱i̱t, käni mun ɛmɛ ɛ la kaakdu." @@Cua nyɔl kɛ lär i̱, "Bakɔ ji̱ mockɛ la̱a̱t kɛ kui̱ lätnikun."
P8	Cu ram kɛl rɛydiɛn ɛ jiök i̱, "Duŋdi̱i̱t, ci duɔ̱ɔ̱p teekä mi ro̱ŋ rialikä kɛ kui̱da." Kɛ ɣöö nɔ, ba ji̱ jakä kuäär rɛy wecdan ɛmɛ, kɛ bi ŋot go̱r i̱ nɛy ikä, kɛ buɔ̱m kɛnɛ luäŋ la̱tdu min di̱i̱t. @@Cu naath dit kit kɛ rɔal wäkɛ i̱, "Bi jäny kɛ tëk kuäära min di̱i̱t, ni Duŋdi̱i̱t!"

images:

illustrations/pages/8667001665.png
illustrations/pages/8667001663.png
illustrations/pages/8667001664.png
illustrations/pages/8667001665.png
illustrations/pages/8667001666.png
illustrations/pages/8667001667.png
illustrations/pages/8667001668.png
illustrations/pages/8667001669.png
illustrations/pages/8667001662.png

translations:

