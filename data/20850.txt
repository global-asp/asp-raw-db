url:	http://africanstorybook.org/reader.php?id=20850&d=0&a=1
id:	20850
title:	Mosadimogolo Wa Lebotlolo
author:	Northern Cape Teachersâ€™ Workshop 2016
artist:	Abraham Muzee
lang:	Setswana
level:	First sentences
lic:	Creative Commons: Attribution 4.0
thumb:	http://africanstorybook.org/illustrations/covers/20850.png
desc:	Mosadimogolo o o megagaru o lapisitswe ke go dula mo lebotlolong. Ka letsatsi lengwe moengele o ne a mo etela. Buisetsa pele go bona gore go diragala eng ka botshelo jwa gagwe!

page_text:

P1	Go ne go le mosadimogolo mongwe a dula a e esi mo lebotlong mme a rata go ngongorega.
P2	Ka letsatsi lengwe moengele o ne a feta gaufi le ena mme a mmona a tlhoname mo gare ga lebotlolo.
P3	Moengele o ne a ema mme a botsa mosadimogolo a re, "Molato ke eng mosadimogolo?"
P4	Mosadimogolo a fetola a re, "Ke lapisitswe ke go nna mo lebotlolong."
P5	Moengele a mo raya a re, "Ema, opa diatla gabedi, dikologa gararo."
P6	Erile Mmosadimogolo a fetsa go dira se se laetsweng, a iphitlhela a nna mo ntlong e nnye.
P7	Morago ga malatsi moengele  a  boa mme a fitlhela mosadimogolo a sa itumela.
P8	A mmotsa a re, "Molato ke eng mosadimogolo? Goreng o sa itumela?"
P9	Mosadimogolo a araba a re, "Ntlo e e nnye, ga ke e rate."
P10	Moengele a mo raya a re, "Ema, opa diatla gabedi, dikologa gararo."
P11	Fa a fetsa go dira se a se laetsweng mosadimogolo a iphitlhela a dula mo ntlong e kgolo.
P12	La bofelo erile moengele a tla go bona mosadimogolo gape a mo fitlhela a ntse a sa itumela.
P13	A mmotsa a re, "Molato ke eng mosadimogolo?" Mosadimogolo a araba a re, "Ntlo e e lefifi ebile e leswe."
P14	Moengele a mo raya a re, "Ema, opa diatla gabedi, dikologa gararo."
P15	Erile mosadimogolo a fetsa go dira se a se laetsweng a iphitlhela a boetse mo lebotlong la gagwe.
P16	Megabaru ya mosadimogolo e ile ya dira gore a se bone dimpholo tse a di abelwang. O ile a nna a ele esi mo lebotlong botshelo jwa gagwe botlhe.

images:

illustrations/pages/25248.png
illustrations/pages/25233.png
illustrations/pages/25234.png
illustrations/pages/25235.png
illustrations/pages/25236.png
illustrations/pages/25237.png
illustrations/pages/25238.png
illustrations/pages/25239.png
illustrations/pages/25240.png
illustrations/pages/25241.png
illustrations/pages/25242.png
illustrations/pages/25243.png
illustrations/pages/25244.png
illustrations/pages/25245.png
illustrations/pages/25246.png
illustrations/pages/25247.png
illustrations/pages/25248.png

translations:

English (Translation)	Old Woman In A Bottle	id=20853
Kinyarwanda (Translation)	Umukecuru Mu Icupa	id=20861
