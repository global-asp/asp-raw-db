url:	http://africanstorybook.org/reader.php?id=20467&d=0&a=1
id:	20467
title:	Akanyamasyo
author:	Niyifasha Epimaque
artist:	Blessing Nemadziva
lang:	Kinyarwanda
level:	First paragraphs
lic:	Creative Commons: Attribution 4.0
thumb:	http://africanstorybook.org/illustrations/covers/20467.png
desc:	Mulalo n inshuti ze bafashije mu kurinda akanyamasyo kabonetse mu bibuga kishuri.

page_text:

P1	Hari igihe cyo gukina ku wa gatanu ku kigo cy'amashuri abanza cya Kgopsane. Abana bari basohotse mu mashuri yabo. Bamwe barimo kurya amafunguro ya mugitondo. Abandi barimo gukina mu kibuga cy'ishuri.
P2	Umuntu arasakuza. Yavuzeko yari abonye ibuye ririmo kugenda mu kibuga cy'umupira w'amaguru.
P3	Abanyeshuri basiganwa bajya ku kibuga. Mu by'ukuri ryari ibuye. Ariko ntiryagendaga. Ryari riryamye mu byatsi hagati ahakinirwa umupira.
P4	Mulalo n'inshuti ze barimo kwiga Imibare mu ishuri. Babonye abandi bana buzuye ikibuga, bajya kureba icyabaye.
P5	Babona Buch n'inshuti ze hagati. Buch akaba adakunda Mulalo kuko yari umunyeshuri w'umuhanga. Buch ati "Turakina rugubi n'iri buye,"
P6	Ubwo Mulalo yari ageze ku kibuga cy'umupira, ati "Nimurekere". Buri wese aramureba. Mulalo ati "Iri si ibuye," Buch ati "None ni iki?" Mulalo ati "Ni akanyamasyo" "Hahahahahahaha!" Buch aramuseka, n'inshuti ze zimufasha guseka Mulalo.
P7	Mulalo ati "Turabwira mwarimu wacu," we n'inshuti ze biruka bajya kubwira mwarimu wabo. Madamu, Mokoena ahita ahamagara kuri pariki nkuru ya Afurika y'epfo.
P8	Imodoka nini y'icyatsi ihita igera ku kibuga k'ishuri.
P9	Umuderevu witwa DU Toit asobanurira abana. "Aka ni akanyamasyo, gafite igikonoshwa kikarindira umubiri, iyo kagize ubwoba, kihishamo ngo hatagira ikikangiriza. Tugomba kubungabunga akanyamasyo kuko ari akanyamaswa katagize icyo gatwaye. Ubu tugiye kukagumisha muri pariki."
P10	Du Toit ashimira Mulalo n'inshuti ze kuba batanze amakuru ku kanyamasyo.
P11	Akanyamasyo bagashira mu kiraro. bakajyana muri pariki nkuru y'igihugu ya Kurugeri (Kruger).
P12	Mwaba muzi inyamaswa itagize icyo itwaye igomba kubungabungwa? Yishushanye hejuru.

images:

illustrations/pages/25090.png
illustrations/pages/25095.png
illustrations/pages/25091.png
illustrations/pages/25092.png
illustrations/pages/25099.png
illustrations/pages/25104.png
illustrations/pages/25102.png
illustrations/pages/25093.png
illustrations/pages/25101.png
illustrations/pages/25094.png
illustrations/pages/25094.png
illustrations/pages/25101.png

translations:

English (Original)	Tortoise	id=16441
