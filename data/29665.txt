url:	https://africanstorybook.org/reader.php?id=29665&d=0&a=1
id:	29665
title:	Amaani ti bumanhi!
author:	Cornelius Mugulusi
artist:	Wiehan de Jager, Vusi Malindi, Silva Afonso, Padmanabha and Mango Tree
lang:	Lusoga
level:	Longer paragraphs
lic:	Creative Commons: Attribution 4.0
thumb:	https://africanstorybook.org/illustrations/covers/29665.png
desc:	Embozi eno elaga nti abantu kamaala baghubanwa mundoghoza era nimubikolwa bati amaani nagaghanga okumala buli kiba kiligho atenga busa. Ngeragerainia ebintu kamaala okutolayo obukulu bwo omulamwa guno.

page_text:

P1	Bwoloza akasimizi kantu kasilikitu inho aye kaghanga okunhina oguvule ogubbede ayenga nagho ago maani ki? Nze ndowooza nti tikuuba namaani ayekuba namagezi.Singa kuba namaani, akasimizi tikandighalampyenga gavul. kyova omusoga akoba nti akasimizi keghera eidhume okunhina omuvule. Taghanga kukimanha nti gano magezi gako aye ti nga bwa akiloghoza nti maani.
P2	Kabiri era bwolingirira ensanafu,buba bughuka butonioli aye okidhi nga bughanga okwita ente! Aye nagho gano gaba maani?. Tigaba maani aye kugaitagania magezi. kyova omusoga akoba ati,"ensanafu eva kumugendo, terwa kufuuka kabasa." Buli kiisi nsanafu eva mudhinadho nga erowooza okukozesa amaani gayo,eyigiibwa era yetwikiibwa dhinadho yaizibwayo mu ndhu nga tekaghanga kwiramu kufuluma naire. Kyova obona ensanafu bwedhiba dhiri kutambula mumugendeza, edhindi dhiba dhetwikiibwa g
P3	Bwoligilira obulolo n'enkukuni buntu butonioli inho aye bughanga okusuza omuntu nga akukunaire bwa bukukunare oba nga atyaime butyame! Oba okumubinga munhumba! Ighe ologhooza nti gano maani? Nze tidhuba nti nekyo aye kirinti kuli kugaitagania magezi.kale bakagwa, amagezi kintu kikulu inho era bula amaani obe na amagezi.
P4	Wankudu atambula mpola aye okidhi nti ekivaalokye ne endhu ye! Iye akidhi bukalamu nti ekyezindu tikitya muzira. Kyova mwene yasalagho okubagho nga mwetegefu kukidha ekiseera kyonakyona.
P5	Kabasa atambula nga ayasamiirire. Ologhooza nti kuno kweyendera? Busa naire,gano magezi.Omusoga akoba ati,"okwerinda ti buuti,kabasa atabula nga ayasamirire."Ngoli imagezi gano, singa bizibu kamaala ebimutuukaku.
P6	Munsi yonayona ighe ologhooza nti abakulembeze badho  n'abaghula kuba na maani? Kino nze nkibona nga busa naire.Singa gaba maani,ngoli abakubibengumi naabafuga amaghanga goonagoona. Bano baghanga okukulembera lwakubanti bali n'amagezi agatwala bebakulembera mumaiso. kino era Okibonera ni ku bakulembeze bamalwariro,ebitongole eby'endhaghulo,ebyalo n'ebindi nga bano ti bantu baakighaga inho kughula bandi aye lwakuba nti bakozesa magezi kamaala okukulembera.
P7	Kale bakagwa,nkomenkereza nga nkoba nti,"endoghooza ekoba nti amaani naagamala buli kintu eyinza okubamuku amakulu aye tukimanhe nti amagezi nagaghula."Bingi bibairegho era bidha byabagho amaani gaalemwa ayenga magezi. Kyova omusoga akoba nti,"omuto akuba engoma,omukulu yaakina."Kino kitegezaki? Kitegeza nti nooyo azira maani aghanga okuba n'amagezi agagasa oyo ogha amaani.

images:

illustrations/pages/17724.png
illustrations/pages/14706.png
illustrations/pages/12606.png
illustrations/pages/9236.png
illustrations/pages/2050.png
illustrations/pages/2077.png
illustrations/pages/13174.png
illustrations/pages/18386.png

translations:

