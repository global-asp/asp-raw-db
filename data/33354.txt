url:	https://africanstorybook.org/reader.php?id=33354&d=0&a=1
id:	33354
title:	(Paka rangi) Fana na wanyama wake
author:	Ursula  Nafula
artist:	Jesse Breytenbach
lang:	Kiswahili
level:	First paragraphs
lic:	Creative Commons: Attribution 4.0
thumb:	http://africanstorybook.org/illustrations/covers/33354.png
desc:	Fana anawapenda wanyama. Anakuwa nao kwa muda mrefu akiwalisha na kucheza nao.

page_text:

P1	Fana na familia yake wanaishi katika mji wa Debre Birhan nchini Ethiopia. Fana ni mwanafunzi wa darasa la tatu. Ana roho nzuri na mwenye hekima.
P2	Fana anawapenda wanyama. Ana paka mmoja, kuku wawili, mbuzi na njiwa. Anakuwa nao kwa muda mrefu akiwalisha na kucheza nao.
P3	Siku moja, Fana na wenzake walikuwa wakicheza uwanjani shuleni. Fana aliwaona watoto wakiwarushia njiwa mawe. @@Alijiuliza, "Mbona wanawaumiza njiwa?"
P4	Aliacha kucheza akakimbia kuelekea mahali watoto wale walikokuwa. @@Mwanzoni, wenzake hawakuelewa kilichokuwa kikitendeka. Walimfuata. Fana aliwakemea wale watoto, "Acheni kurusha mawe."
P5	Wale watoto watukutu walitoroka. @@Fana aliwashika njiwa waliojeruhiwa. Aliona majeraha kwenye mbawa zao. Aliamua kuwapeleka nyumbani kuwalinda.
P6	Fana aliwalisha njiwa. Jioni aliisimulia familia yake alichokiona na kufanya siku ile na jinsi alivyowaokoa njiwa.
P7	Asubuhi, Fana na wazazi wake welienda katika kliniki kupata dawa za kuwaponya njiwa. @@Baada ya siku chache, njiwa walipona majeraha yao. Fana alifurahi sana.
P8	Kila mara, Fana aliwaambia marafiki zake, "Ninawapenda wanyama. Wanyama wana manufaa kwetu na ni marafiki zetu. Lazima tuwalinde na kuwahifadhi."

images:

illustrations/pages/25266.png
illustrations/pages/25273.png
illustrations/pages/25274.png
illustrations/pages/25275.png
illustrations/pages/25276.png
illustrations/pages/25277.png
illustrations/pages/25278.png
illustrations/pages/25279.png
illustrations/pages/25280.png

translations:

Amharic (Translation)	ፋናና እንስሶቿ	id=21022
English (Original)	Fana and her animals	id=21004
English (Adaptation)	(Colour-in) Fana and her animals	id=21005
English (Adaptation)	Fana loves animals	id=21396
Kanuri (Translation)	Kurram-a Dabbawanzǝ-a	id=24765
Kinyarwanda (Translation)	Furaha n'amatungo ye	id=23923
Kiswahili (Translation)	Fana na wanyama wake	id=21006
Kiswahili (Translation)	Fana anawapenda wanyama	id=21998
Luganda (Translation)	Fana n'ebisolo bye	id=23599
Lugbarati (Translation)	Fana azini i ma anyapa be	id=24531
Lulamoogi (Translation)	Mbasalaki ataka inho ebisolo	id=24828
Lusoga (Translation)	Faanana  n'ebisolobye	id=25086
Rukiga (Translation)	Fana arakunda e'nyamishwa	id=24413
Rukiga (Translation)	Fana ne bisholo byeye	id=24592
Rumanyo (Translation)	Fana na vimuna vyendi	id=33289
Runyankore (Translation)	Fana nakunda ebyikoko	id=23245
Runyankore (Translation)	Fana ne nyamishwa ze	id=24112
Sepedi (Translation)	Fana o rata diphoofolo	id=32906
Sepedi (Translation)	(Colour-in) Fana o rata diphoofolo	id=33310
