url:	http://africanstorybook.org/reader.php?id=18645&d=0&a=1
id:	18645
title:	Cisaka Canzoka
author:	Edith Sikota Habwanda
artist:	Rob Owen
lang:	ChiTonga
level:	First paragraphs
lic:	Creative Commons: Attribution 4.0
thumb:	http://africanstorybook.org/illustrations/covers/18645.png
desc:	Basimbi botatwe baya kukutebba nkuni musyokwe. Bakalayililwa abakaapanyina pele musimbi watatu wakacita cigambya.

page_text:

P1	Munzi wa Sinyaire uzingulukidwe amalundu. Inzoka zinji zikkala muzisaka zyamalundu aayo.    Nzoka mpati yakalikwiitwa kuti Unalego. Nzoka eeyi yakali kuyoosya bantu bamumunzi nkaambo yakalikumena mpongo naiba mbelele mboibede.
P2	Buzuba bumwi Apiyo,  Ajoh a Atieno bakaya kukutebba nkuni.  Bakaapanyina basimbi aaba bakali baambilide kuti kabacenjela kumakani a Unyalego,  muzoka mupati. "Mutakabwezi cintu mucisaka kunze aankuni," mucembele wakacenjezya. Ono Ajoh alikke tanaakatobela malayilile abakapanyina.
P3	Basimbi aaba bakabweza mukupa,  mabbanana,  cimbwali a meenda. Bakabweza loozi aceba lyakakwengedwe lyakugonkezya nkuni. Bakatalika lweendo lwakuya musyokwe.
P4	Mulweendo lwabo bakali kuyaabubandika akuseka. Mupati wabo,  Apiyo wakabaumuzya kati,  "Twasika mukkala Unyalego."
P5	Atieno wakaita bamwi,  "Amubone meno angoliide okwa Unyalego. Atwaabweze." Apiyo wakabayeekezya mbuli mbubakalayililidwe. Tiibakeelede kubwezi cintu naciba comwe ccita buyo nkuni.
P6	Ajoh walo wakati,  "Ma! Nsibasyomi me bakaapa. Tiibalikuyanda buyo kuti tubweze zyotuyanda. Balaamunyono. Ndilaabweza meno angolide." Bana bokwabo bakanyongana mumizeezo. "Ajoh,  twakuyeekezya," wakaamba umwi.  Ajoh tanaakabikkila maano pe.
P7	Ciindi eeci awalo Unyalego wakaboola kayabuyandaula meno aakwe aangolide. Wakanyema kapati nkaambo tanaakaajana meno aakwe. Unyalego wakamvwa basimbi kabambaula akuseka. Mpoona wakayuba mumbali aanzila eeyo njobalikwiinda basimbi baya.
P8	Basimbi bakatuka nkuni zyabo.    Muciindi cisyoonto buyo,  bakamvwa citi,  "Fwoooo!" Basimbi aba bakayoowa akuyuba.    Unyalego wakaboola kaaseme,  kulibambila buyo kuluma.
P9	Unyalego wakabuzya basimbi wakati,  "Nguni wabeza meno aangu?" Kunyina wakavwiila. Nzoka yakasunka basimbi baya. Utajisi mulandu ulaimba lwiimbo kakunyina kulubizya. Ooyo,  ulaunka kung'anda ankuni zyakwe. Uulubizyide ulaalilwa kwiimba. Ooyo ulaba cakulya cangu kwamazuba otatwe.
P10	Apiyo wakaimba cabunkutwe. Atieno awalo wakaimba lwiimbo oolo.
P11	Wamamanino wakali Ajoh. Ajoh wakaswena munsi kayoowede. Wakatalika kwiimba ono tanaakali kwiimba kabotu. Alyalo jwi lyakali libi.    Unyalego wakanyema kapati. "Ncinzi ncotaimbi mbuli bamwi?" Nzoka yakazyiba kuti Ajoh ngowakabweza meno aangolide.
P12	Unyalego wakamena Ajoh. Banabokwabo Ajoh bakatijila kung'anda akuyakwaambila bantu bamumunzi cakacitika.

images:

illustrations/pages/10763.png
illustrations/pages/10763.png
illustrations/pages/10765.png
illustrations/pages/10766.png
illustrations/pages/10767.png
illustrations/pages/10769.png
illustrations/pages/10770.png
illustrations/pages/10771.png
illustrations/pages/10772.png
illustrations/pages/10773.png
illustrations/pages/10774.png
illustrations/pages/10775.png
illustrations/pages/10776.png

translations:

Afrikaans (Translation)	Woud Van Slange	id=20057
CiNyanja (Translation)	Sanga La Njoka	id=18662
Dhopadhola (Translation)	Lul Thwol	id=15738
English (Original)	Forest of Snakes	id=13265
English (Adaptation)	The Evil Forest	id=14414
French (Translation)	La Forêt Des Serpents	id=13772
IciBemba (Translation)	Insoka Isha Mumpanga	id=18682
isiXhosa (Translation)	Ihlathi Leenyoka	id=17524
isiZulu (Translation)	Inyoka Yehlathi, Umagilogilo	id=16094
Kinyarwanda (Translation)	Ishyamba Ribamo Inzoka	id=17460
Kiswahili (Translation)	Msitu Wa Nyoka	id=13309
Ng’aturkana (Translation)	Amoni  Ang’Imunio	id=13310
Olunyala (Translation)	Esichakha Esya Chinjukha	id=13266
Oluwanga (Translation)	Omutsuru Kwe Tsinzukha	id=13311
Portuguese (Translation)	A Floresta De Cobras	id=16581
Sepedi (Translation)	Lešoka La Dinoga	id=18996
Sesotho (South Africa) (Translation)	Moru Wa Dinoha	id=20026
Setswana (Translation)	Sekgwa Sa Dinoga	id=14954
Setswana (Translation)	Naga Ya Dinoga	id=15462
SiLozi (Translation)	Linoha Zamwa Mushitu	id=18708
Tshivenda (Translation)	Ḓaka Ḽa Dziṋowa	id=18296
Xitsonga (Translation)	Xihlahla Xa Tinyoka	id=18880
