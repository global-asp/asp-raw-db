url:	http://africanstorybook.org/reader.php?id=6719&d=0&a=1
id:	6719
title:	Olchoré Láí Ojî Coco
author:	Leonard Kotikash
artist:	Ursula Nafula
lang:	Maa
level:	First paragraphs
lic:	Creative Commons: Attribution 3.0
thumb:	http://africanstorybook.org/illustrations/covers/6719.png
desc:	Coco is my puppy. His brother also comes to live with us

page_text:

P1	Óre apá ará kití,  náaishô olénkapú enkíshóórotó sídáí olêng. Náaishô olkití día.  Óre ínâ olóng nayáu áng,  náshípa olêng,  amû átáyíóló ajó ánóto olchoré odúpa.
P2	Náajokí olénkapú peê adung'oki enkárná. Nájó Coco. Náaikilíkuan olénkapu peê aishoó ínâ árná. Nájóki,  te enkárakí kényaányukie "cocoa."
P3	Náíkilíkuan olénkapú tenáa ké ninyé aké eáta. Náajokí,  kéáta likái onyaányukie.  Nálo adól.
P4	Óre peê édôl Coco olaláshe,  néshipa olêng. Néítutûm ilúkúny énaa iloshî oányaita ilomón.
P5	Náomón olénkapú peê áaishó mataramáta pokíra aáre. Náaishô. Néjo peê aramát aitobirakí. Népuo lelô díéîn boó áaiguran.
P6	Óre peê elusóo ilápaitin kumók,  nébulu lelô díéîn áaku sapúki. Néaku imáídim ataramáta ópeny.
P7	Nélotu olénkapú ayá olikái día. Néíng'uarí Coco. Óre peê eyáí olaláshe,  néísinánuo Coco olêng. Nétiu énaa káagirá aikilikúán ajokí,  "káínyoo peê itaasá ínâ?"
P8	Népal endála. Néany kiriamári áapuo óng'átá. Nétií inkólóng'i náanya Coco endáa kití olêng. Nányamálu siî nanú olêng. Náíng'oru enáíkó peê arét Coco.
P9	Nédala,  néípirrâr Coco ó olaláshe lenyé te dúkuya nánú.
P10	Nádol ajó etishípe Coco peê etumó ó olaláshe lenyé. Náláu ajó ké ing'áí áíter airorokí,  ké olénkapú láí arashû ké Coco. Náyíólou ajó kényorráa táatá Coco máíriamari áapuo áaipirrar te ong'atá.

images:

illustrations/pages/2485.png
illustrations/pages/2486.png
illustrations/pages/2487.png
illustrations/pages/2488.png
illustrations/pages/2485.png
illustrations/pages/2491.png
illustrations/pages/2490.png
illustrations/pages/2492.png
illustrations/pages/2489.png
illustrations/pages/2493.png
illustrations/pages/2494.png

translations:

English (Original)	My Friend Coco	id=2548
isiZulu (Translation)	Umngani Wami Ukhokho	id=6716
Kikamba (Translation)	Munyanya Wa Wakwa Coco	id=6717
Kiswahili (Translation)	Rafiki Yangu Coco	id=6718
Ng’aturkana (Translation)	Lopaekang Koko	id=6720
Oluwanga (Translation)	Omwitsa Wanje Kulukulu	id=6721
