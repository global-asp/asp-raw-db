url:	https://africanstorybook.org/reader.php?id=22835&d=0&a=1
id:	22835
title:	Omubasu, Omwesi nende Amatsi
author:	Emily  Barasa
artist:	Salim Kasamba
lang:	Oluwanga
level:	First paragraphs
lic:	Creative Commons: Attribution 4.0
thumb:	https://africanstorybook.org/illustrations/covers/22835.png
desc:	Khale Omubasu nende Amatsi bali abetsa. Bosi bali bamenya mushialo.

page_text:

P1	Khale Omubasu nende Amatsi bali abetsa.

Bosi bali bamenya mushialo.
P2	Omubasu kwali kwachama okhuchenderera 
Amatsi buli eshise. 

Amatsi nako shikatsitsangakho okhuchenderera 
Omubasu tawe.
P3	Okhumalirikha, Omubasu kwareba Amatsi, "Shina eshichira noletsanga okhunjenderera?"
                                                                                                                       
Amatsi kakalusia, "Oli nende inzu inditi muno. Ninditsa nende oluyia lwanje khulakhufuba elwanyi."
P4	Amatsi kabola, "Niwenya ekhuchendere, kasia eshikuri eshikhongo. Abandu banje nabaanji muno. Babukula obwiyangu obukhongo."
P5	Omubasu kwakalukha ingo womukhasi waye. Omwesi nikumushesia nende obusangafu.

Mana Omubasu nekubolera Omwesi okhulondokhana nende ngalwa barecheresania  nende Amatsi.
P6	Inyanga yalondakho, Omubasu kwachaka okhukasia eshikuri eshikhongo wanakusangasirie omwitsa waye Amatsi.
P7	Eshikuri lwashiali nishiwere, nabolera Amatsi kabachendere.
P8	Amatsi iwakola, nikareba Omubasu nikakhaba nobulayi kenjire munzu. 

Omubasu nikukalusia, "Eeh, injira omwitsa wanje."
P9	Amatsi nikachaka okhuronya munzu! 

Kachenda nende ikwena, inyeni, amashere, inzukha, likhumonio nende tsisolo tsiosi tsiomumatsi.
P10	Khulwe efise efititi, Amatsi nikola mumasikamo. Kareba Omubasu kakhabanga kali obulayi. "Eeh," Omubasu nekufuchirira. 

Tsisolo tsindi nitsimeta okhwinjira.
P11	Amatsi kola hekulu muno. Nikareba omubasu, "Abandu bandi banyala okhwinjira?" Omubasu nende Omwesi nibafuchirira. 

Amatsi katsiririra okhwinjira. Omubasu nende Omwesi nibanina khwikulu khweinzu.
P12	Abekho ba Amatsi batsiririra okhwinjira nibola hekulu weinzu. Omubasu nende Omwesi nibanina mumalesi. 

Okhurula olwo, Omubasu nende Omwesi bamenya mumalesi.

images:

illustrations/pages/25567.png
illustrations/pages/25557.png
illustrations/pages/25558.png
illustrations/pages/25559.png
illustrations/pages/25560.png
illustrations/pages/25561.png
illustrations/pages/25562.png
illustrations/pages/25563.png
illustrations/pages/25564.png
illustrations/pages/25565.png
illustrations/pages/25566.png
illustrations/pages/25567.png
illustrations/pages/25568.png

translations:

Dhopadhola (Original)	Waŋ Ceŋ, Dwe, kodi Pi	id=21972
English (Translation)	Sun, Moon, and Water	id=21974
Kiswahili (Translation)	Jua, Mwezi, na Maji	id=22081
Lusoga (Translation)	Ndhuba, Mwezi, ni Maadhi	id=25998
