url:	https://africanstorybook.org/reader.php?id=28731&d=0&a=1
id:	28731
title:	Muwogo ni Munaazi
author:	Kyambogo  University and Victor Muwanguz
artist:	Brian Wambi
lang:	Lusoga
level:	First paragraphs
lic:	Creative Commons: Attribution 4.0
thumb:	https://africanstorybook.org/illustrations/covers/28731.png
desc:	Ensonga lwaki mugunhu bamuliira ku nvuluga ya supu na munaazi.

page_text:

P1	Eira einho, Muwogo ni Munaazi baaviiranga ku kyalo ekyayetebwanga Koowa. Baali bagonzania inho. Baacaalilaganangaku olunaku olundi. Baali balimi. Baakolanga buli kanaku mu nnimiro dhaibwe.
P2	Mu mwaka ogundi, amaadhi bwe gataagwa. Ebirime ti byakula bukalamu. Byoonabyoona byakala. Abantu ti baali na mmere yonayona ya kulya.
Muwogo ni kinaazi baasalagho okuja ku kyalo ekindi okunoonia emirimo.
P3	Bwe baali baja, baayagaana omukazi.  ''Osiibye otya?'' Baamulamusa.
Yairamu era yaababuuza, ''Muli kujaagha?'' 
Tuli kuja ku kyalo ekitulinaine kunoonia mirimo,'' Munaazi bwe yakoba.
P4	''Mulimo ki gwe mughanga okukola?'' Omukazi yaababuuza. Aboomukago baamwiramu, ''Tughanga okufunira abe endhu yo ne ebisolo byo emmere.''
Omukazi yaababuuza, ''Mwenda ki okufuna emmere?'' 
Tughe eitaka, amaadhi no okutubudhaadudha obukalamu,'' baamwiramu.
P5	Omukazi yaabatwala eka ghe.
P6	Olweigulo lulala,  Munaazi ni Muwogo baali no okughakana. Muwogo yaakoba mbu iye gha mugaso inho okughula Munaazi.
Munaazi yeena yaakoba wa mugaso inho okughula Muwogo.
P7	Omukazi yaabawulira nga ali mu masiga ghe. Yaafuluma yaababuuza ''Muli kulwanira ki?''
P8	Muwogo ne eyasooka okwogera. ''Ndi gha mugaso inho okughula Munaazi. Nkugha eminwe ejo okulya, ensaano, efumbe, cada ni mugunhu.''
P9	''Enduli dhange odhikozesa mu kusimba. Amakoola gange ne ebiwusu biliisa bya bawansolo bo. Munaazi kiki kyokola?'' Muwogo yaabuuza.
P10	Munaazi yaaseka, yaanheenia omutwe. ''Muwogo, yaidhukira omuunhu gwa Munaazi ogusinga ku kughoomera?'' Ninze nguleeta.''
P11	''Nvaamu obwito ogho okusiikisa ekipooli ni kenero asiika ebyeike ne emmamba. Osobola otya okutegeka omugoyo ni magira omuzira bwito?''
P12	''Okwongera kw'ekyo, emisansa gyange gisereka entindhi dho. Oinhogoza omutima gwo no obudhudhuuzi bwange, bukombe,  omwenge omunaazi ogwe ekighovu gw' onhwa ng' omaze emirimo emikakali ejo olunaku.''
P13	"Mu byona byona, ebyeyo ebikozesebwa okweya mu masiga no oluya biva mu nze,'' Munaazi yaafundikira.
P14	''Ehhhh!'' Muwogo yaisa ekikoowu. ''Kikalamu bakenkede, mbaghuliire. Ndha kugondoola ekizibu kino.''
P15	Mwembiriri muli ba muganhulo inho yendi. Mwembi ghalala munkolera emmere eghooma, cada ni supu ghe ekinaazi!'' Omukazi yaakoba.
P16	Omukazi yaafumba envuluga ye ya supu wa Munaazi ni mugunhu okuva mu muwogo. Yaayeta bakagwa be baidhe balye naye. Baaghomerwa ekihulo kino.
Okuva ni ku olwo, Muwogo ne Munaazi baasigala ba mukago.

images:

illustrations/pages/25923.png
illustrations/pages/25919.png
illustrations/pages/25920.png
illustrations/pages/25921.png
illustrations/pages/25922.png
illustrations/pages/25923.png
illustrations/pages/25924.png
illustrations/pages/25925.png
illustrations/pages/25926.png
illustrations/pages/25927.png
illustrations/pages/25928.png
illustrations/pages/25929.png
illustrations/pages/25930.png
illustrations/pages/25931.png
illustrations/pages/25932.png
illustrations/pages/25933.png
illustrations/pages/25934.png

translations:

English (Translation)	Cassava and Palm	id=22166
Ga (Original)	Duade kԑ Tԑŋ	id=22165
Kiswahili (Translation)	Mhogo na Mtende	id=22469
Urhobo (Translation)	Imidaka vẹ Orie	id=22485
