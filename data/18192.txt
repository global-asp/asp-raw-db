url:	http://africanstorybook.org/reader.php?id=18192&d=0&a=1
id:	18192
title:	Nonkungu Na Mbulu
author:	Maphaha Tshimangadzo Nelson
artist:	Wiehan de Jager
lang:	Tshivenda
level:	Read aloud
lic:	Creative Commons: Attribution 3.0
thumb:	http://africanstorybook.org/illustrations/covers/18192.png
desc:	Nḓilani ya u ya ha malume wawe Nonkungu a tangana na mbulu.

page_text:

P1	Ho vha hu na muṱa wo shayaho. Vhe na ṅwana muthihi a tshi pfi Nonkungu. Vho vha vha tshi mu funa nga maanda. Musi o no aluwa vhabebi vhawe vha humbula uri ndi khwiṋe vha mu ise u dzula na malume wawe vha mupfumi. Vha no pfi Vho-Mtonyama. Mme awe vha mu rungela zwiambaro zwo khetheaho zwi re na lubannda,  gunubu na malungu. Vha ita na tsha u ambara mukuloni tsho nakaho vhukuma. Nonkungu a takuwa o livha ha malume wawe.
P2	Nonkungu e nḓilani a swika kudamboni. A wela kudambo a ṱangana na musidzana o ambara malakanṱana. Musidzana a vhudzisa "Ni khou ya ngafhi?" "Ndi khou ya ya u dalela malume anga Vho-Mtonyama." Nonkungu u a fhindula. "Ndi zwone na nṋe ndi malume anga! Na nṋe ndi nḓilani ya u ya u vha dalela." We a ralo ndi hoyu musidzana. Ngauralo vha tshimbila vhoṱhe. Nga murahu ha tshifhinga musidzana a ri kha Nonkungu, "Zwifuko zwanu na vhulungu hanu zwo naka nga maanḓa. Ndi humbela u lingedza u ambara."
P3	Nonkungu u bvula zwifuko zwawe a ṋekedza uḽa musidzana. Musidzana a tshi bvula zwifuko,  Nonkungu a vhona uri uḽa musidzana u na mutshila. Nonkungu a ofha. Ambo di zwi limuwa uri uḽa musidzana ndi mbulu. Vho no tshimbila nyana Nonkungu a ri,  "Ndi khou humbela u fhiwa zwifuko na vhulungu hanga murahu."
P4	Mbulu ya fhindula ya ri,  "Imani ndi ḓo ni fha ri tshi swika kha muri u tevhelaho." A sumba muri u re kha tshikwara tshi re phanḓa. Vha tshi swika kha ula muri,  Nonkungu a humbela uri mbulu i mu fhe zwifuko na malungu awe. "Litshani ndi zwi ambare u swika tsimuni," i no ralo ndi mbulu. Ya sumba tsimu i re kha tshikwara tshi tevhelaho. Nonkungu nga u ofha mbulu a tenda.
P5	Vha swika tsimuni. Nonkungu a humbela uri mbulu i mu fhe zwifuko na malungu awe. "Litshani ndi zwi ambare u swika fhala nḓuni ho dzulaho vhafumakadzi." Mbulu yo ralo i tshi sumba nnḓu i re ngei phanḓa. Vha bvela phanḓa na lwendo. Vha tshi swika tsini na nnḓu mbulu ya sukumedzela Nonkungu murahu yone ya gidimela phanḓa.
P6	Mbulu ya ri kha vhafumakadzi vha re afha nḓuni,  Lavhelesani uyu musidzana o ambaraho mathatha. O ntevhela ḓuvha ḽoṱhe. Ndi tama o vha a tshi nga ṱutshela kule. Vhafumakadzi vha rembuluwa vha sedza Nonkungu. Ene a ofha,  a shavha a dzumbama dangani. Mbulu ya ṱuwa ya livha ha malume Vho-Mtonyama. Ya amba nga ipfi lavhuḓi ya ri,  "Ndi muduhulu wavho Nonkungu. Vhabebi vhanga vho nthuma uri ndi ḓe ndi dzule navho."
P7	Vho-Mtonyama na muṱa wavho vha tanganedza uyu musidzana. Vha mu fara zwavhuḓi. Nonkungu wa vhathu a lala dangani nahone a kovhekana zwiḽiwa na mmbwa. Masiari o vha a tshi dzumbama tsimuni a imba luimbo. "Maṱungu nṋe,  Maṱungu nṋe. Ndo rumiwa nga khotsi na mme anga u dzula na malume anga Vho-Mtonyama. Nḓilani nda tangana na mbulu ya nnzhiela tshikete na vhulungu. Maṱungu nṋe, Maṱungu nṋe."
P8	Liṅwe ḓuvha murwa wa tanzhe wa Vho-Mtonyama o vha a khou tshimbila tsimuni. A pfa ipfi lisili ḽi tshi imba ḽo sinyuwa. A si ḓivhe uri ndi nnyi a imbaho. Fhedzi a tshi swika ha khotsi awe a vha vhudza maipfi a luimbo. Vho-Mtonyama vha ya tsimuni. Vha pfa luya luimbo vha ṱoḓa u swika vha tshi wana Nonkungu.
P9	Nonkungulu a ṱalutshedza malume zwoṱhe zwo bvelelaho. Vho-Mtonyama vha ṱuwa nae vha swika vha mu dzumba kha iṅwe nndu. Vho vha ha tshi ḓivha uri vha ḓo ita mini u fara mbulu. Vho-Mtonyama vho vha vho pfa u pfi mutshila wa mbulu u funesa mafhi lune mbulu i nga si fhire hu re na mafhi i songo nwa. Vho-Mtonyama vha vhudza vhanna vhavho uri vha bwe dindi,  vha ḽi ḓadze nga mafhi o vhilaho.
P10	Vho-Mtonyama vha ramba vhasidzana vhoṱhe vha afho muvhunḓuni u dzhenelela muṱatisano wa u fhufha. Mbulu ya vhilaela. A yo ngo zwi funa u fhufha dindi nga nṱha. Mbulu yo zwi ḓivha uri mutshila wayo u ḓo pfa ḓora ḽa mafhi o vhilaho. Ya dzhena nḓuni ya vhofhelela mutshila kha muvhili wayo. Ya khwathisa. Ya kona u ya ya dzula na vhaṅwe vhasidzana.
P11	Vha fhufha nṱha ha dindi ḽi re na mafhi o vhilaho nga u sielisana. Wa u fhedzisela a vha yone Mbulu. Ya lingedza u fhufhesa uri i ye nṱha vhukuma ha dindi ḽa mafhi,  fhedzi mutshila wa vhofholowa. Mutshila wa mbulu wa i kokodzea mbulu fhasi kha dindi ḽa mafhi o vhilaho.
P12	Zwenezwi mbulu i tshi khou takanyela,  vhanna vha ṱavhanya vha ḓadza dindi nga muṱavha. Ha vha u vhulungwa ha mbulu. Nonkungulu a dzula na malume wawe o takala lwa tshifhinga tshilapfu.

images:

illustrations/pages/1179.png
illustrations/pages/1180.png
illustrations/pages/1179.png
illustrations/pages/1181.png
illustrations/pages/1182.png
illustrations/pages/10291.png
illustrations/pages/1183.png
illustrations/pages/1184.png
illustrations/pages/1883.png
illustrations/pages/1186.png
illustrations/pages/1187.png
illustrations/pages/1189.png
illustrations/pages/1190.png

translations:

Afrikaans (Translation)	Nonkungu en Die Imbulu	id=11532
Afrikaans (Translation)	Nonkungu en Die Imbulu	id=20089
ChiTonga (Translation)	Nonkungu Alimwi Anabulwe	id=18655
CiNyanja (Translation)	Nonkungu Na Mbulu	id=18673
Ekegusii (Translation)	Nokungu N’Eimbulu	id=2097
Ekegusii (Translation)	Nonkungu N’Embulu	id=2623
English (Original)	Nonkungu and the Imbulu	id=1877
French (Translation)	Nonkungu Et L'imbulu	id=12674
IciBemba (Translation)	Nonkungu Neembulu	id=18678
isiXhosa (Translation)	Unonkungu Nembulu	id=2114
isiXhosa (Translation)	Unonkungu Nembulu	id=2702
isiZulu (Translation)	Unonkungu Kanye Nembulu	id=2098
isiZulu (Translation)	Unonkungu Kanye Nembulu	id=16748
Kikamba (Translation)	Nokũngũ Na Yalyũka	id=2100
Kikamba (Translation)	Nokũngũ Na Yalyũka	id=2633
Kiswahili (Translation)	Nonkungu Na Imbulu	id=2101
Kiswahili (Translation)	Nonkungu Na Imbulu	id=2634
Luganda (Translation)	Nakkungu Nakintu N’Ekikule Kule	id=2110
Luganda (Translation)	Nakkungu N’Ekikulekule	id=2652
Lugbarati (Translation)	Nonkungu Pi Androo Be	id=2103
Lumasaaba (Translation)	Nakhungu Ni Imburu	id=2655
Lunyole (Translation)	Nakungu N’Embulu	id=2121
Lunyole (Translation)	Nakungu N’Embulu	id=2654
Maa (Translation)	Nonkungu O Imbulu	id=2650
Oluwanga (Translation)	Nonkungu Ne Imbulu	id=2653
Oluwanga (Translation)	Nonkungu Ne Imbulu	id=2111
Oluwanga (Adaptation)	Nashimuli Nende Okunani	id=19594
Sepedi (Translation)	Nonkungu Le Imbulu	id=18156
Sesotho (Lesotho) (Translation)	Ts'epang Le Katse Ea Lehata	id=2158
Sesotho (Lesotho) (Translation)	Nonkungu Le Imbulu	id=2705
Sesotho (South Africa) (Translation)	Neo Le Lempetje	id=20047
Setswana (Translation)	Neo Le Lelobu	id=17663
SiLozi (Translation)	Nonkungu Ni Hopani	id=18745
Xitsonga (Translation)	Nonkungu Na Imbulu	id=18869
