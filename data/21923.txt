url:	http://africanstorybook.org/reader.php?id=21923&d=0&a=1
id:	21923
title:	Ihlathi leenyoka
author:	Phephelaphi Mnguni and Sponono  Mahlangu
artist:	Rob Owen
lang:	isiNdebele
level:	Longer paragraphs
lic:	Creative Commons: Attribution 4.0
thumb:	http://africanstorybook.org/illustrations/covers/21923.png
desc:	Abentazana abathathu bayokutheza iinkuni. Ngokungalandeli isiyeleliso sakagogo wabo

page_text:

P1	Indawo yeSinyayire ibhodwe mibundu. Iinyoka ezinengi zihlala ngehlathini ngemibundwini leyo.

Inyoka ekulu khulu abahlali bebayibiza uMagilo. Inyoka le beyithusa abantu abanengi ngombana beyiginya iimbuzi nezimvu zisaphelele.
P2	Ngelinye ilanga uVangile, uSphenge noNomhlekhabo bebayokutheza iinkuni ngehlathini. 

Ugogo labantazana uyabayelelisa, "Nitjheje uMagilo inyoka ekulu. Ningathathi nanyana yini ngehlathini ngaphandle kweenkuni." NguSphenge kwaphela ongazange alalele ugogo wakhe.
P3	Abentazana bathatha ibisi, amabhanana, amabhutata namanzi. Bathatha iinkatha zokubopha naboqelemba bokukapa iingodo. 

Basuka batjhinga ngehlathini.
P4	Endleleni bebakhamba bacoca bebahleke. 

Msinyazna nje, uVangile umntazana ongomkhulu wathi, "Thulani. Sesitjhidela lapho kuhlalamkhona 
uMagilo."
P5	UNomhlekhabo warhuwelela abanye, "Qalani, naka amazinyo wegolide kaMagilo. Asiwathatheni." 

UVangile wabakhumbuza, "Ningakhohlwa isiyeleliso sakagogo sokuthi singathathi litho ngehlathini ngaphandle kweenkuni."
P6	USphenge wathi, "Angimthembi ugogo. Ngicabanga bonyana utjho ngombana afuna ukusivimbela bonyana sithole izinto esizithandako. Uyasimonakalela. Ngiyawathatha amazinyo wegolide."

Abodadwabo bebatshwenyekile. "Sphenge, siyakukhalima," batjho njalo. USphenge azange abe nendaba.
P7	Ngaleso isikhathi uMagilo weza azokuqala amazinyo wakhe. Bekasilingekile ngombana azange athole amazinyo wakhe wegolide.

Khona lokho uMagilo wezwa abentazana bacoca bahleka. Wabhaqa ngaphasi kwelitje eduze nendlela lapho abentazana bazokudlula khona.
P8	Abentazana bebathwele iinyanda zeenkuni eenhloko zabo. Msinyazana nje, bezwa "Hzzzzzzzz!" Bathukwa balinga ukubhaqa.

Bekungu Magilo akhamise khulu, alindele ukuluma.
P9	UMagilo wabuza abentazana, "Ngubani othethe amazinyo wami?" Akekho owaphendulako. Inyoka yathatha isqunto sokuhlola abentazana.

"Nanyana ngubani onganamlandu, uzakwazi ukuvuma ngaphandle kokutjhapha. Uzokuya ekhaya nenyanda yakhe yeenkuni. Kodwana onomlandu uzokwenza ubutjhapha. Uzokuba kukudla kwami kwamalanga amathathu ezako!"
P10	UVangile wathoma ukuvuma ngephimbo elicwengileko. Ngemva kwalokho noNomhlekhabo  wavuma ingoma.
P11	Kokugcina, kwaba lithuba lakaSphenge. Bekathukiwe. Watjhidela phambili wathoma ukuvuma. Kodwana ukuvuma kwakhe kwezwakala kukumbi khulu namagama kungasiwo.

UMagilo warhuwelela, "Awukwazi ukuvuma kuhle njengabanye laba?" Inyoka beyisazi bonyana nguSphenge othethe amazinyo wegolide.
P12	UMagilo waginya uSphenge. Abodadwabo bagijimela emzini bayokutjela abantu ngendaba le.

images:

illustrations/pages/10763.png
illustrations/pages/10763.png
illustrations/pages/10765.png
illustrations/pages/10766.png
illustrations/pages/10767.png
illustrations/pages/10769.png
illustrations/pages/10770.png
illustrations/pages/10771.png
illustrations/pages/10772.png
illustrations/pages/10773.png
illustrations/pages/10774.png
illustrations/pages/10775.png
illustrations/pages/10776.png

translations:

Afrikaans (Translation)	Woud van Slange	id=20057
ChiTonga (Translation)	Cisaka Canzoka	id=18645
CiNyanja (Translation)	Sanga La Njoka	id=18662
Dhopadhola (Translation)	Lul Thwol	id=15738
English (Original)	Forest Of Snakes	id=13265
English (Adaptation)	The Evil Forest	id=14414
English (Adaptation)	Girl who did not listen	id=21789
French (Translation)	La Forêt Des Serpents	id=13772
IciBemba (Translation)	Insoka Isha Mumpanga	id=18682
Igbo (Translation)	Ọhịa agwọagwọ	id=22155
isiXhosa (Translation)	Ihlathi leenyoka	id=17524
isiXhosa (Adaptation)	Intombazana eyayinenkani	id=22430
isiZulu (Translation)	Inyoka yehlathi, uMagilogilo	id=16094
Kinyarwanda (Translation)	Ishyamba Ribamo Inzoka	id=17460
Kiswahili (Translation)	Msitu wa nyoka	id=13309
Kiswahili (Translation)	Asiyesikia la mkuu	id=21817
Lusoga (Translation)	Abaguuna Abasaatu No Ogusoota  Mu Kibira	id=21280
Ng’aturkana (Translation)	Amoni  Ang’Imunio	id=13310
Ng’aturkana (Adaptation)	Amoni Na Aya Ng'imunio	id=20357
Olunyala (Translation)	Esichakha Esya Chinjukha	id=13266
Oluwanga (Translation)	Omutsuru Kwe Tsinzukha	id=13311
Portuguese (Translation)	A Floresta De Cobras	id=16581
Sepedi (Translation)	Lešoka La Dinoga	id=18996
Sesotho (South Africa) (Translation)	Moru wa dinoha	id=20026
Setswana (Translation)	Sekgwa Sa Dinoga	id=14954
Setswana (Translation)	Naga Ya Dinoga	id=15462
SiLozi (Translation)	Linoha Zamwa Mushitu	id=18708
Siswati (Translation)	Mambakati, inyoka yelihlatsi	id=21519
Tshivenda (Translation)	Ḓaka Ḽa Dziṋowa	id=18296
Xitsonga (Translation)	Xihlahla Xa Tinyoka	id=18880
