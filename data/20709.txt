url:	http://africanstorybook.org/reader.php?id=20709&d=0&a=1
id:	20709
title:	Mukiza Yatabaye Se
author:	Jean Paul Harelimana
artist:	Benjamin Mitchley
lang:	Kinyarwanda
level:	Longer paragraphs
lic:	Creative Commons: Attribution 3.0
thumb:	http://africanstorybook.org/illustrations/covers/20709.png
desc:	Se wa Mukiza yabaga yasinze buri joro maze yataha agatabaza abeshya ko atewe nimpyisi. Ariko noneho umunsi umwe aterwa nimpyisi koko. Ese hari umuntu uri bumutabare?

page_text:

P1	Kera habayeho umwana muto w'umuhungu witwaga Mukiza akabana na se witwaga Senzoga.
P2	Senzoga yagoroberezaga mu kabari akageza mu gicuku ku buryo Mukiza yamubonaga gake cyane.
P3	Igihe se wa Mukiza yabaga atashye yaratabazaga ati: "bavandimwe nimuntabare! Impyisi irandiye."
P4	Igihe abaturage bumvaga Senzoga atabaza,  bahururaga bitwaje amacumu, imyambi n'imihoro bagira ngo bamutabare. Ariko bahagera bagasanga yasinze ari ukubakinisha gusa.
P5	Se wa Mukiza yakomeje kunywa, gusinda no gutabaza asaba abantu kumutabara mu gicuku. Abaturanyi bakomeje kujya baza kumutabara bitwaje amacumu, imyambi ndetse n'imihoro. Ariko buri gihe bagasanga ni kwa kundi. Buri gihe yabaga abakinisha.
P6	Igiuhe cyose se wa Mukiza yabaga atashye bwije, Karisa yakangurwaga n'induru ya se atabaza. Mukiza yari azi ijwi rya se neza cyane. Yashoboraga kumva se igihe yabaga agenda munzira kugeza igihe agereye ku muryango w'inzu yabo.
P7	Ijoro rimwe, Senzoga yatashye yasinze nk'uko yari amenyereye. Ariko noneho impyisi yari yihishe hafi y'inzu ye. Igihe Senzoga yavuzaga induru, impyisi yamusimbukiye n'uburakari bwinshi.
P8	Senzoga avuza induru cyane, ariko abaturanyi baravuga bati: "turambiwe imikino ya Senzoga." Bisubirira mu buriri barisinzirira.
P9	Nk'uko bisanzwe, induru ya Senzoga yakanguye umuhungu we, Mukiza. Mukiza yategereje intambwe za se nk'uko bisanzwe. Ariko noneho ntiyumva se aza agana ku nzu. Mukiza yahagurutse bwangu atega amatwi yitonze.
P10	Mukiza aribwira ati: "data ari mu byago nta kabuza." Ubu noneho ntabwo ari gukinisha abantu.
P11	Mukiza abaduka ku buriri bwe. Yashikuje igishirira cyaka umuriro mu ziko  asohoka mu nzu bwangu.
P12	Arahamagara ati: "data we! data we!" Ukwezi kwaramurikaga, maze Mukiza abona se arwana n'inyamaswa. Mukiza azamura cya gishirira. Impyisi ngo ikibone iriruka.
P13	Kuva icyo gihe, Senzoga ntiyongeye kunywa inzoga. Ahubwo igihe cye agikoresha abwira abanyeshuri inkuru zishimishije. 

images:

illustrations/pages/8233.png
illustrations/pages/8221.png
illustrations/pages/8222.png
illustrations/pages/8223.png
illustrations/pages/8224.png
illustrations/pages/8225.png
illustrations/pages/8226.png
illustrations/pages/8227.png
illustrations/pages/8228.png
illustrations/pages/8229.png
illustrations/pages/8230.png
illustrations/pages/8231.png
illustrations/pages/8232.png
illustrations/pages/8234.png

translations:

Amharic (Translation)	አባቱን የታደገው ጥላሁን	id=12738
English (Original)	Musau Saves His Father	id=2140
English (Adaptation)	Musau Saves His Father	id=18326
Kinyarwanda (Translation)	Mukiza Yatabaye Se	id=20730
Luganda (Translation)	Kabali Ataasa Kitaawe	id=6426
Lugbarati (Translation)	Amagu Pa Ima Ati	id=2522
Lumasaaba (Translation)	Musalu Awonesa Paapawe	id=3077
Lunyole (Translation)	Musa Ataasa Semwana	id=2523
