url:	http://africanstorybook.org/reader.php?id=18646&d=0&a=1
id:	18646
title:	Nkuku  Yamucenga  Sikwaze
author:	Vision Milimo
artist:	Rob Owen
lang:	ChiTonga
level:	First paragraphs
lic:	Creative Commons: Attribution 4.0
thumb:	http://africanstorybook.org/illustrations/covers/18646.png
desc:	Nkuku yamwiinda kumaanu Sikwaze muyuni.

page_text:

P1	Kaindi Inkuku alimwi a Sikwaze muyuni bakali kumvwana. Bumwi buzuba Sikwaze wakajana nkuku kayiimvwi akuulu komwe ilalyookezya. Yakali mujungusi a cisamu ciindi niyakazwa kumatoolo nkuyakaunkide kuyakuula zyintu.
P2	"Ino kuulu kwako kumwi wakutola kuli musa?" Sikwaze wakabuzya Nkuku cakugambwa.
P3	Nkuku yakati kuli Sikwaze,  "Ndacincanya kuulu kwangu alimwi azyintu ezyi. Musambazi watenda kuulu kwangu akundipa katuundu ooyu."
P4	Mpoonya aawo Sikwaze moyo wakamuzwa amvwe biyo boobo. Wakabuzya nkuku kuti naa awalo inga wacincanya nkaambo kakuti awalo wakali kutuyand tufulefule twamumatoola. Kakwiina akusowa ciindi,  Nkuku yakazumina kuti,  "Pe,  kunyina abubi nabuba bomwe."
P5	Eelyo Sikwaze wakanyamuka alimwi akuunka kumusambazi mucintoolo. Wakaamba cakulomba kati,  "Amundikosole kumwi kwamauli aagu obile kucita kuti tucincanye azintu zyeyanda mucitoolo cenu." Musambazi wakacita kweendelana akulomba kwa Sikwaze.
P6	Nkaambo kaako Sikwaze wakaunka ku nga'nda yakwe kayaabubbunkutila nokuba kuti wakazwide kukkomana mumoyo alimwi alumwemwe kumeso aakwe akaambo kakuti wakapegwa ncaakalikuyanda.
P7	Inga ba sikwaze uciya kubbunuka biyo akulanga aakaimvwi nkuku,  nkujana nkuku maulu anjiyo alikkwene oonse obile.
P8	Eeci cakamunyemya Sikwaze nkabela wakalinzunza kuti ajate Inkuku alimwi akuyuuma pele yakatija akumusiya mukasuko. Wakaalilwa kwiijata. Abone boobo,  wakaba amuzeezo wakuti kalya biyo bana bankuku kumfumbwa mpaabajana. Kuzwa lyeelo kusikila sunu,  Sikwaze ulalya twana twankuku kumfumbwa kutujana katucela abamanyina.

images:

illustrations/pages/9588.png
illustrations/pages/9587.png
illustrations/pages/9588.png
illustrations/pages/9589.png
illustrations/pages/9590.png
illustrations/pages/9591.png
illustrations/pages/9592.png
illustrations/pages/9593.png
illustrations/pages/9594.png

translations:

Afrikaans (Translation)	Hen Kul Vir Arend	id=16344
CiNyanja (Translation)	Nkuku Yamupita Kunzelu Nkwazi	id=18664
English (Translation)	Hen Tricks Eagle	id=10544
IciBemba (Translation)	Inkoko Yacenjesha Kapumpe	id=18683
isiXhosa (Translation)	Usikhukukazi Uqhatha Ukhozi	id=17526
isiZulu (Translation)	Usikhukhukazi Uqiliga Ukhozi	id=16359
isiZulu (Translation)	Uskhukhukazi Ukhohlisa Ukhozi	id=16547
Lunyole (Original)	Engoho N’Ekongoja	id=10543
Sepedi (Translation)	Kgogo E Hlalefetša Ntšhu	id=18169
Sesotho (South Africa) (Translation)	Kgoho O Jalletsa Ntsu	id=20029
Setswana (Translation)	Koko O Tsietsa Phakalane	id=16595
Setswana (Translation)	Koko O Tsietsa Lenong	id=16718
Setswana (Translation)	Koko O Tsietsa Lenong	id=17647
SiLozi (Translation)	Kuhu Ipuma Mbande	id=18719
Tshivenda (Translation)	Khuhu I Fhura Goni	id=18301
Xitsonga (Translation)	Huku Yi Xenga Koti	id=18877
