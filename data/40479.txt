url:	https://africanstorybook.org/reader.php?id=40479&d=0&a=1
id:	40479
title:	Siwtaare bee maama
author:	Abdulkariimu  Dawda and Yunuusa  Yaakubu
artist:	Catherine Groenewald
lang:	Fulfulde Mbororoore
level:	Longer paragraphs
lic:	Creative Commons: Attribution 4.0
thumb:	http://africanstorybook.org/illustrations/covers/40479.png
desc:	Ɓiɓɓe ɗiɗo kaaɓani siwtaare ngam seyo ɓe njahay

page_text:

P1	Haafis bee Cariifa e njooɗoo bee baaba maɓɓe nder gariiri. E ɓe kaaɓana siwtaare bee seyo.@@Naa' ngam janngirde ɓaari tan, ammaa ngam ɓe njahay ɓe njuuro maama maɓɓe, jooɗiiɗo taki weendu mawndu e wuro nanngooɓe liƴƴi.
P2	Wakkati siwtaare waɗi, Haafis bee Cariifa njahay ɓe njuuro maama maɓɓe, e ɓe nana belɗum. Ɓe taskii boorooje ngam yaadu maɓɓe. Jaango, to weeti, ɓe nanngay laawol juutungol.@@Ɗoyɗi caloriiɓe, sey ɓe ngaɗi ka wolwugo dow siwtaare jemmaare fuu.
P3	Nde fini, ɓe nanngi laawol wuro maama bee moota baaba maɓɓe.@@Ɓe caalii haade kooseeje e dabbaaji ladde, bee gese haako caa'i. Ɓe limi mootaaji ɗi ɓe potti, ɓe ngimi gimi feere-feere dow laawol.
P4	Yeeso seɗɗa, ɓiɓɓe ɓen comi, sey ɓe ɗaani.
P5	Baaba ummini Haafis bee Cariifa nde ɓe njottii wuro. Ɓe tawi maama maɓɓe, Madu, e siwtoo dow daago ley lekki.@@Madu ɗum debbo boɗɗo semmbiɗɗo, ammaa jooni, o nayeejo. Naane, o duriino na'i baaba maako.
P6	Madu jaɓɓiiɓe, sey ɓe nasti suudu maako. Mo wami ngam belɗum, e mo taaroo nder suudu bee seyo.@@Taaniraaɓe maako nani belɗum hokkugomo dokke ɗe ɓe ngaddanimo diga gariiri. Cariifa wi'i, "Artu, raaru dokkal am." Haafis wi'i, "Aa'a, artir dokkal am."
P7	Nde mo yi'i dokke maɓɓe, sey Madu waɗani taaniraaɓe maako do'a, non no mo woowi diga baaba'en maako.
P8	Haafis bee Cariifa mburtii yaasi.@@Ɓe ndoggidi colli bee bi'eteeɗi piirooji.
P9	Ɓe ƴeeŋi lekki nden ɓe mbiccindiri ndiyam weendu.
P10	Nde jemma waɗi, ɓe co'iti, ɓe nasti suudu ngam hirtaago.@@Diga ɓe timminaayi nyaamugo e ɓe ɗaano!
P11	Nde weeti, Baaba ɓiɓɓe ɓen sey nanngi laawol hooti gariiri. @@Mo ali Haafis e Cariifa bee Madu.
P12	Haafis bee Cariifa mballi maama maɓɓe bee kuuɗe suudu.@@Ɓe ƴoogi, ɓe teenanimo, ɓe cuɓti geeraaɗe, ɓe njahi ngesa ɓe ittanoymo haako.
P13	Madu ekkitini taaniraaɓe maako defugo nyiiri bee li'o.@@Mo holliɓe defugo maaroori bee li'o liƴƴi juɗaaɗi.
P14	Fajiriire wonnde, Haafis dilli duroygo na'i maama maako. Sey ɗi nasti ngesa keddu maɓɓe. Demoowo on ɓernani Haafis. Mo turti, mo wi'i mo jaɓtay na'i ɗin ngam ɗi nyaami ngesa maako.@@Daga ɗon, Haafis faamani na'i soosey, taa' ɗi nasta ngesa goɗɗo fahin.
P15	Nyalnde feere, ɓiɓɓe ɓen njaadi luumo bee Madu. Madu e mari danki, e mo soora haako, sukar bee saabulu.@@Cariifa e yiɗi wi'ugo soodooɓe no ɓe coorirta. Haafis boo taskanto soodooɓe kuuje, mo saawanaɓe ko ɓe coodi.
P16	To alaasara waɗi, ɓe kawta ɓe njara caa'i.@@Ɓe mballa maama maɓɓe limugo ceede ɗe mo heɓi.
P17	Ɓe kaaɓanaayi hootugo, ammaa siwtaare timmii.@@Madu hokki Haafis hufneere, mo hokki Cariifa toggoore. Mo taskaniiɓe njooɓaari ngam laawol hootugo gariiri.
P18	Nde baaba maɓɓe wari hoosayɓe, ɓe ngiɗaa hootugo. Ɓe tori Madu hootida bee maɓɓe.@@Madu moosi wi'iɓe, "Mi nawyanii jooɗaago e gariiri. E mi reena'on, sey to on ngari fahin mawri."
P19	Haafis bee Cariifa, ɓe fuu ɗiɗo, ɓe nguundiimo, ɓe njaɓɓitiimo.
P20	Nde Haafis bee Cariifa ɓarti kooti janngirde, ɓe mbi'i soobiraaɓe maɓɓe no wuro ladde wa'i. Higooɓe maɓɓe feere numi, jooɗaago nder gariiri ɓurii. Luttuɓe numi, jooɗaago e wuro ladde ɓurii.@@Ammaa koo moye heɓti maama Haafis e Cariifa o enɗiiɗo soosey.

images:

illustrations/pages/11661.png
illustrations/pages/11657.png
illustrations/pages/11658.png
illustrations/pages/11659.png
illustrations/pages/11660.png
illustrations/pages/11661.png
illustrations/pages/11662.png
illustrations/pages/11663.png
illustrations/pages/11664.png
illustrations/pages/11665.png
illustrations/pages/11666.png
illustrations/pages/11667.png
illustrations/pages/11668.png
illustrations/pages/11669.png
illustrations/pages/11670.png
illustrations/pages/11671.png
illustrations/pages/11672.png
illustrations/pages/11673.png
illustrations/pages/11674.png
illustrations/pages/11675.png
illustrations/pages/11676.png

translations:

Afrikaans (Translation)	Vakansies by ouma	id=20074
Afrikaans (Adaptation)	Vakansie by Ouma	id=37410
Arabic (Translation)	في عطلة مع الجدة	id=21862
Asante Twi (Translation)	Mondli Ne Mbali Kɔsra Wɔn Nanabaa	id=18281
ChiTonga (Translation)	Mupumuno Abankaaka	id=18644
CiNyanja (Translation)	Cuti kwa Ambuya	id=18665
Dhopadhola (Translation)	Ywomirok bothi Adhadha	id=15758
English (Original)	Holidays with grandmother	id=12084
English (Adaptation)	Mondli and Mbali visit grandmother	id=13636
English (Adaptation)	Visiting grandmother	id=21448
English (Adaptation)	Holidays with grandmother (Colour-in)	id=32587
French (Translation)	Rendre visite à mamie	id=33158
IciBemba (Translation)	Cuuti Kuli Banakulu	id=18684
isiNdebele (Translation)	Amalanga wokuphumula nogogo	id=21930
isiXhosa (Translation)	ULilitha noLuniko batyelela umakhulu wabo	id=17528
isiZulu (Translation)	UMondli noMbali bavakashela ugogo wabo	id=18756
Kinyarwanda (Translation)	Abana mu biruhuko	id=22139
Kiswahili (Translation)	Likizo kwa Bibi	id=12670
Kiswahili (Translation)	Kumtembelea Bibi	id=21815
Lámnsoʼ (Translation)	Meemè yee wùn à yaàyá	id=22306
Lunyole (Translation)	Ohuŋumulira Ewa Nguhwa	id=13480
Lunyole (Adaptation)	Ohuŋuumulira Ewa Nguhwa	id=16613
Lusoga (Translation)	Ekiwuumulo ni dhaadha omukazi	id=26197
Lusoga (Translation)	Okucaalira dhaadha omukazi	id=26225
Ng’aturkana (Translation)	Akilakin Ata Egolitoe Esukul	id=12765
Oluwanga (Translation)	Amaulukho Wa Kukhu	id=12924
Sepedi (Translation)	Re etela koko	id=12888
Sesotho (South Africa) (Translation)	Matsatsi a phomolo le nkgono	id=20030
Setswana (Translation)	Morwesi le Pule ba etela nkoko	id=17649
SiLozi (Translation)	Kwapumulo Ni Bokuku	id=18715
Siswati (Translation)	Ngesikhatsi semaholide nagogo	id=21722
Talen (Translation)	Mondli Ne Mbali N Kaa Ba Makpeem	id=20128
Tshivenḓa (Translation)	Holodeyi na makhulu	id=18305
Xitsonga (Translation)	Ku endzela kokwana wa xisati hi tiholideyi	id=19018
