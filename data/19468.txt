url:	http://africanstorybook.org/reader.php?id=19468&d=0&a=1
id:	19468
title:	Izinzawu
author:	Mlungisi Madlala and Ntombikayise Ngidi
artist:	Tawanda Mhandu
lang:	isiZulu
level:	First paragraphs
lic:	Creative Commons: Attribution 4.0
thumb:	http://africanstorybook.org/illustrations/covers/19468.png
desc:	Umndeni wezinzawu uhlangana nesidalwa esingajwayelekile.

page_text:

P1	Umndeni wezinzawu kwakungumndeni othokozile. Wawunamantombazane amabili ayesiza umama endlini,  nabafana ababili ababephuma nobaba wabo bayozingela.
P2	Ngesikhathi sesidlo santambama,  babexoxa ngalokho abakwenzile ngalolosuku.
P3	Ubaba wayevame ukuzixwayisa izingane ukuthi zingadukeli kude ehlathini. Ngoba kunesidalwa esingajwayelekile esihlala lapho,  esifana nabo bexhunywe imizimba yabo ndawonye.
P4	Kwathi ngelinye ilanga,  amantombazane edlala ukudoba emfuleni. Bagijima bazungeza isihlahla bahlangana ubuso nobuso nesidalwa esingajwayelekile: sinamehlo amabili,  amakhala amabili,  izandl'ezimbili,  izingalo ezimbili.
P5	Bethukile,  bagijima bayotshel'abafowabo. Abafana abazange babakholwe. "Umbhedo wamantombazane nje lo!" kwasho bona abafana.
P6	Base beya emfuleni ukuyohlola le nto.
P7	Babheka,  babheka. Ababekubona nje utshani,  izihlahla nomfula. Umsindo owazwakal'esithubeni wabenza babheka phezulu.
P8	Esihlahleni kwakulenga isidalwa esinezinyawo ezimbili,  imilenze emibili,  izingalo ezimbili,  izandla ezimbili. Abakwazang'ukulinda ukubona ubuso baso.
P9	Manje,  kwase kuya umndeni wonke emfuleni. Isidalwa sasibalindile.
P10	"Ningangilimazi!" kwasho isidalwa. "Ngifana nani nje." Wayelokhu ejika ngohlangothi ukuze babone unyawo olulodwa,  umlenze owodwa,  isandla esisodwa,  ingalo eyodwa,  iso elilodwa.
P11	Sathi isidalwa,  "Siyefana. Umehluko nje ukuthi ngenkathi nidalwa nina ibumba lalingene ukuthi kwenziwe ucezu lwenu."
P12	Zathola kanjalo-ke izinzawu ukuthi lesi yisidalwa okungamele zisesabe.

images:

illustrations/pages/19458.png
illustrations/pages/19455.png
illustrations/pages/19456.png
illustrations/pages/19457.png
illustrations/pages/19458.png
illustrations/pages/19459.png
illustrations/pages/19460.png
illustrations/pages/19461.png
illustrations/pages/19462.png
illustrations/pages/19463.png
illustrations/pages/19464.png
illustrations/pages/19465.png
illustrations/pages/19466.png

translations:

English (Original)	Creature With Two	id=19467
Kiswahili (Translation)	Kiumbe Kilicho Na Viwili	id=20022
