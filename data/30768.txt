url:	https://africanstorybook.org/reader.php?id=30768&d=0&a=1
id:	30768
title:	Asa omumbeedha
author:	Rebecca Ndhibogeza
artist:	Catherine Groenewald, Wiehan de Jager and Jemma Kahn
lang:	Lusoga
level:	Longer paragraphs
lic:	Creative Commons: Attribution 4.0
thumb:	https://africanstorybook.org/illustrations/covers/30768.png
desc:	Asa alondebwa okuba omumbeedha nga takisuubira.

page_text:

P1	Webutuuka, nga ghabaagho abagonzagania mu maka amalangira abaafuga abantu n'obugonzi. Inhebantu sara ni Isebantu Abeedi baali na buli kintu okutoolaku omwana yenka. Obwire n'omusana, Inhebantu sara nga alira olw'okuba omugumba.
P2	Lwali lulala, muganda wa Inhebantu sara yasalagho yakoba Ise bantu ati ekifo kya Inhebantu sara  kiri n'okucuusibwa kibe kirungi ku Inha bantu. Ise bantu Abeedi yaikiriza ensonga ya Elizabeesi, ka;le agho yeegayirira Inhe bantu sara aje mu kiwuumulo mu maka bbaabbaghe Adoniya mu kibuga kya Mayuge.
P3	Inhebantu sara n'obwainhamivu obungi yaja e Mayuge yeyamala entangama n'abazairebe. Abazairebe baali basanhufu okumubona, baagezaaku okwogera naye yeerabire eky'obugumba. Lulala, Inhebantu sara yaja ku nsulo okunona amaadhi, eyo yeyayagaana omughala mulungi einho oti itungulu nga ayaya ente. Batyama ba ghayamuuku ni Asa omughala gwe yayagaana ku nsulo.
P4	Yali aloghooza ati mwana mughala omuto ono wughe aye tiyaikiriza maziga kuva mu maisoge." Mughala ighe olyiyo otya" Inhebantu yayogera. O mughala ono yairamu ati "ndi bukalamu n'eighooyo" Inhebantu sara yali musanhufu inho olw'empisa dha mwana mughala ono. Inhebantu yamubuuza amainage era atyo ya gamukobera ati ni Asa.
P5	Inhebantu yali mwainhamivu olwa Asa ya mubuuza "N'ani akulabirira eka" Omwana yamwiramu ati ni senga ghange. Gheenagho Inhebantu sara yasalagho okuja ni Asa amulabirire nga omwanaghe oluvainhuma olw'okuja okumusaba sengaaghe kuba yali mughala mulungi inho.
P6	Senga wa Asa yali nusanhufu olwa Inhebantu okumutoolaku Asa kuba yali aloghooza ati ali kumutunda. Senga yali musanhufu kuba yali agheziiza emyaka asatu nga era mukoowu kale eky'okutwala Asa kya musanhusa inho.
P7	Abazaire ba inhe bantu sara baagonza Asa kuba yali mughala mukalamu nga mugholu. Yamutwala mu lubiri eba Inhebantu, Isebantu ni Elizabeesi yeena yamwikiriza ba mulabirira. Asa yafuulibwa mumbeedha era tiyaidhusa.

images:

illustrations/pages/1368.png
illustrations/pages/14782.png
illustrations/pages/6780.png
illustrations/pages/1853.png
illustrations/pages/1368.png
illustrations/pages/6495.png
illustrations/pages/1382.png

translations:

English (Original)	Asa The Princess	id=21965
