url:	http://africanstorybook.org/reader.php?id=10099&d=0&a=1
id:	10099
title:	Ay Kaayi Banaaney
author:	Plan Niger - Projet NECS - Usaid
artist:	Catherine Groenewald
lang:	Zarma
level:	Longer paragraphs
lic:	Creative Commons: Attribution 3.0
thumb:	http://africanstorybook.org/illustrations/covers/10099.png
desc:	Wandiya ga sootiya

page_text:

P1	Ay kaayi kalo ga beejandi. A ga to no nda haamo,  hayni nda logo. Amma wo kaŋ ga hanse ga kaanu boro se ga ti banaaney. Ba kaŋ ay kaayi gonda haama boobo,  ay ga bay kaŋ ay no a ga hanse ba gumo. A ga cin ga ay ce nga fuwo ra. A ga nga sirri kayna yaŋ ci ay se. Amma a gonda afo kaŋ a ga wanji ay se: nango kaŋ a ga banaaney funbandi.
P2	Han fo ay di kondo bambata fo go wayna ra,  ay kaayi fuwo mayo ga. Kaŋ ay na hã hari kaŋ a ga te nda,  a na me ka ga ne: "Ay maamaaci konda no." Konda jare ga gonda banaana kopto boobo kaŋ ay kaayi ga cin ga bare-bare. A mo ga sootiya gumo. Ay na a hã: "Ay kaayi,  ifo ga ci banaana koptey wo nafa?" A ye ga ne ay se: "Ay maamaaci banana koptey no."
P3	Ay kaayi,  banaaney,  banaana koptey nda kondo beero gunayaŋ ga beejandi. Amma ay kaayi na ay donton,  ay ma koy ga hari ceeci ay ɲa do. "Baani ay kaayi,  naŋ ay ma di hari kaŋ ni go ga te" Kayo ne a se: "Naŋ hanga-sanday kocciyo,  te day wo kaŋ ay ci ni se" ay zuru ga koy dontono do.
P4	Kaŋ ay ye ga ka,  ay na ay kaayi gar taray a go ga goro,  amma konda si no,  banaaney mo si no. Ay ne a se: "Ay kaayi,  man ga konda?man ga banaaney kulu? Nda" A ye ga ne ay se: "Ay na i tugu" Ay bina kulu sara.
P5	Jirbi hinka banda,  ay kaayi ne ay ma koy nga fuwo ra ga kande nga se nga goobo. Za ay na fuwo feeri no banaana ninante haw na ay kubay. Fuwo bindi ra no ay kaayi maamaaci kondo beero go ga gisi. I na a daabu nda zaara zeeno fo. Ay na zaaraa sambu ga haw kaana din ta.
P6	Kaŋ ay kaayi kuuwa ga ne: "Ifo no ni go ga te waasi ga kande ay se ay goobo",  kala ay sar. Ay waasi ga fatta nda goobo. Ay kaayi ne ay se: "Ifo no go ga ni haarandi?" A hããyaŋo no naŋ ay bay kaŋ a maamaaci nango diiyaŋo no naŋ ay go ga mumusu.
P7	A suba,  waati kaŋay kaayi ka ga faajikaaray ay ɲa se,  ay zuru ga koy a kwaara ga di a banaaney koyne. Iboobo go no kaŋnin i ra. Ay na afo sambu ga tugu ay kwaayo ra. Ay na konda daabu ga zuru ga koy fuwo banda ga a ŋwa waasi-waasi. Banaanayzo din kaanu nda banaana kulu kaŋ ay bay ga ŋwa.
P8	A suba,  waati kaŋ ay kaayi go ga nga kopto kosu kalo ra,  ay zuru ga koy fuwo ra ga banaaney guna. I baayaŋo kulu no nin. Ay mana hin ga ay boŋ gaayi,  ay na taaci sambu. A go ga deebe-deebe ga fatta,  kala ay ma ay kaayi kotoyaŋ taray. Ay na ay banaaney tugu ay kwaayo rag a ka ga bisa a jine.
P9	A suba no ga ci habo zaaro. Ay kaayi tun za nda hinay. Waati kulu loogo nda banaana niney no a ga koy ga neera habu. Hano din hane,  ay mana waasi ga koy ga faajikaaray a se. Amma mate kulu kaŋ te,  a si gay kaŋ a ga bay ay ga.
P10	Cino ra,  ay ɲa nda ay baaba nda ay kaayi na ay ce. Ay bay hari kaŋse no. Cino din,  kaŋ ay jirbi,  ay na zaytaray haram. Ay si ye ga kaayi,  wala ay ɲa wala ay baaba zay sanku fa boro waani fo.

images:

illustrations/pages/1360.png
illustrations/pages/1361.png
illustrations/pages/1360.png
illustrations/pages/1362.png
illustrations/pages/1363.png
illustrations/pages/1364.png
illustrations/pages/1366.png
illustrations/pages/1368.png
illustrations/pages/1369.png
illustrations/pages/1370.png
illustrations/pages/1371.png

translations:

Ekegusii (Translation)	Amatoke A’Baba	id=2371
English (Original)	Grandma's Bananas	id=2094
French (Translation)	Les Bananes De Grand-Mère	id=9956
Fulfulde (Translation)	Bananaaje Maamiyo Debbo	id=10008
Hausa (Niger) (Translation)	Ayabar Kaka	id=9974
Kanuri (Translation)	Ayawa Kakaye	id=10034
Kikamba (Translation)	Maiũ Ma Sũsũ	id=2367
Kiswahili (Translation)	Ndizi Za Bibi	id=15942
Lugbarati (Translation)	Dede Ma A’Bua	id=2368
Lugbarati (Official) (Translation)	Dede Vile A’Bua Ri	id=8749
Lumasaaba (Translation)	Kamarofu Ka Kuukhu	id=3095
Maa (Translation)	Ilmaisurîn Le Kokoô	id=2742
Oluwanga (Translation)	Amaremwa Ka Kukhu	id=2370
