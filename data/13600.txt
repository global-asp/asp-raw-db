url:	http://africanstorybook.org/reader.php?id=13600&d=0&a=1
id:	13600
title:	Uzama Intombazanyana Ekhuluma Kakhulu
author:	Zimbili Dlamini and African Storybook
artist:	Jesse Breytenbach
lang:	isiZulu
level:	First paragraphs
lic:	Creative Commons: Attribution 3.0
thumb:	http://africanstorybook.org/illustrations/covers/13600.png
desc:	UKalabushe wayeyintomazane eyayinomusa  ekuthanda ukukhuluma. Loko ngelinye ilanga kwamfaka enkingeni

page_text:

P1	Emandulo kwakukhona intombazanyana,  igama layo kunguZama. UZama wayeyintombanyana ekhuluma kakhulu. Umama wakhe wayemxwayisile ngalokukhuluma kakhulu kwakhe. Kodwa uZama akazange amlalele umama wakhe.
P2	Ngelinye ilanga uZama wagulelwa ngubabekazi wakhe owayehlala kwesinye isigodi esiseduze nabo.
P3	Umama kaZama wayematasatasa kakhulu ngalelo langa. Kwabe sekuyintambama lapho umama wakhe ethuma uZama ukuthi ahambisele ubabekazi wakhe ogulayo ukudla.
P4	Endleleni uZama wahlangana no Sgidi impisi. Eyayizishintshe yaba umuntu.
P5	Impisi yambuza ukuthi uphetheni. UZama waphendula wathi, '' Inyama, amaqanda nobisi.'' Yize umama wakhe wayemxwayisile ukuthi angatsheli muntu ukuthi uphetheni.
P6	UZama watshela impisi ukuthi uhambisela ubabekazi wakhe ogulayo ukudla. Impisi yaqala ukucabanga ngenyama eyayiphethwe uZama.
P7	Yagijima ngejubane elikhulu imshiya ngemuva iya kubabekazi wakhe.
P8	Impisi yafika yamgwinya ubabekazi wakhe yabe isizemboza ngengubo yakhe yokulala.
P9	Ngesikhathi uZama efika kwakuthule cwaka endlini. Wangena ngaphakathi ememeza ethi, ''Babekazi ukuphi?''.
P10	Uma engalizwa izwi lika babekazi wakhe wangena egumbini lakhe lokulala. Wamangala uma ebona umuntu ozemboze ngenkulu ingubo le.
P11	''Babekazi kungani unezindlebe ezinkulu kangaka?'' kubuza uZama. USgidi impisi waphendula ngaphansi kwengubo wathi,  ''Khona ngizokuzwa kahle.''.
P12	UZama wabuza futhi kubabekazi wakhe wathi, ''Kungani amehlo akho emakhulu kangaka?'' uSgidi waphendula wathi,  ''Khona ngizokubona kahle.''.
P13	Ekugcineni uZama wabuza wathi,  ''Kungani unomlomo omkhulu kangaka namhlanje?'' USgidi waphendula wathi,  ''Khona ngizodla kahle.'' USgidi impisi wagxuma embhedeni wamgwinya uZama.
P14	Ngenxa yokuthi uZama wayekhuluma kakhulu,  wakhuluma noma esesiswini sempisi uSgidi. Wayebuza imibuzo eminingi.
P15	Ekugcineni uSgidi wayesekhathele imibuzo eminingi kaZama wanquma ukumhlanzela ngaphandle.
P16	UZama nobabekazi wakhe basindiswa abantu bendawo. Kusukela ngalelo langa uZama akaphindanga wakhuluma kakhulu nabantu angabazi.

images:

illustrations/pages/9449.png
illustrations/pages/9393.png
illustrations/pages/9392.png
illustrations/pages/9394.png
illustrations/pages/9395.png
illustrations/pages/9448.png
illustrations/pages/9449.png
illustrations/pages/9450.png
illustrations/pages/9445.png
illustrations/pages/9447.png
illustrations/pages/9446.png
illustrations/pages/9451.png
illustrations/pages/9452.png
illustrations/pages/9453.png
illustrations/pages/9522.png
illustrations/pages/9523.png
illustrations/pages/9455.png

translations:

Afrikaans (Translation)	Kalabushe Die Spraaksame Meisie	id=11393
Afrikaans (Translation)	Kalabushe Die Babbelkous	id=20072
ChiTonga (Translation)	Kalabushe Mukanazi	id=18647
CiNyanja (Translation)	Kalabushe Musikana Wokambisisa	id=18666
Dhopadhola (Translation)	Nyakawululu Ja Cut Wac	id=15760
English (Translation)	Kalabushe the Talkative	id=9526
French (Translation)	Kalabushe, La Bavarde	id=10842
IciBemba (Translation)	Kalabushe Umukashana Uwaleelandisha Saana	id=18685
isiNdebele (Translation)	Ufikile Okhulumela Futhi	id=13057
isiXhosa (Translation)	Unandipha Intombazana Elincoko	id=17578
isiZulu (Translation)	Ukalabushe Intombazanyana Ekhuluma Kakhulu	id=10130
isiZulu (Translation)	Intombazane Eyayikuthanda Ukukhuluma	id=12168
Kinyarwanda (Translation)	Kabanyana, Gacuma K’Amagambo	id=17465
Kiswahili (Original)	Kalabushe, Chiriku	id=9259
Kiswahili (Adaptation)	Chiriku	id=18417
Lugwere (Translation)	Kadondi Omutumulitumuli	id=16191
Lunyole (Translation)	Neŋamba	id=16422
Lusamia (Translation)	Kalabushe Mulomi Lomi	id=9670
Portuguese (Translation)	Kalabushe a Tagarela	id=16654
Sepedi (Translation)	Kalabuše Wa Go Bolela Kudu	id=18164
Sesotho (South Africa) (Translation)	Moitheri Ya Buang Haholo	id=20034
Setswana (Translation)	Katlego, Mosetsana Yo O Buang Thata	id=15044
SiLozi (Translation)	Kalabushe Mukanazi	id=18726
Tshivenda (Translation)	Kalabushe  Muambi Wa Biko	id=18193
Xitsonga (Translation)	Khalabushe Wo Vulavula Ngopfu	id=18873
