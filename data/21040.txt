url:	http://africanstorybook.org/reader.php?id=21040&d=0&a=1
id:	21040
title:	Zomo Ya Yi Wa Kunkuru Wayau
author:	Mukhtar Aliyu
artist:	Padmanabha, Wiehan de Jager, Catherine Groenewald, Katrien Coetzer, Claudio Molina and JoÃ£o Carlos Brito
lang:	Hausa (Nigeria)
level:	First sentences
lic:	Creative Commons: Attribution 4.0
thumb:	http://africanstorybook.org/illustrations/covers/21040.png
desc:	Zomo ne ya yi wa Kunkuru dabara don ya karbe kudin da ya yi niyyar sayen fili.

page_text:

P1	Gata nan gata nanku. wani Kunkuru ne mai aiki tukuru, ya dade yana tattalin 'yan kudinsa.
P2	Bayan ya ajiye aiki, sai ya ga yana da makudan kudi.
P3	Don haka sai ya yanke shawarar sayen babbar gona, ya rika nomawa.
P4	Labarin Kunkuru na neman gona ya saya, ya cika karkarar.
P5	Zomo na jin labarin Kunkuru na son sayen gona, sai ya tafi wajen Kunkurun ya ce zai taimaka masa.
P6	Sai ya kai Kunkuru wata makekiyar gona ya nuna masa da cewa tasa ce.
P7	Kunkuru ya ga gona ta yi masa, don haka aka yi ciniki tsakaninsa da Zomo, ya kuma biya.
P8	Gari na wayewa sai Kunkuru ya gayyaci abokansa don a fara shuka a gonar.
P9	Isar su ke da wuya sai suka iske ruwa ya shafe filin. Sai abokan suka tuntsire da dariya suna ce masa,ina filin naka?
P10	Ganin haka sai Kunkuru ya fahimci Zomo ya cuce shi, ashe ya sayar masa da gabar kogi ne ba filin gona ba.
P11	Tashin Kunkure ke da wuya, sai ya wuce wurin alkali, wato Giwa ya kai kara. Da jin koken Kunkuru, sai ta umurci Zaki da ya kamo Zomo.
P12	Zomo na jin Zaki ya dumfaro gidansa, sai ya fito ya tarbi Zakin da murna yana cewa, sauri nake yi don zan je mu kori Kerkecinn da suka shigo gari.
P13	Sai Zomo ya bi gari yana kuka irin na Kerkeci, don haka Zaki ya tsorata ya ruga a guje.
P14	Daga nan sai Zomo ya yi gaba da kudin Kunkuru. Shi kuwa Kunkuru 'yan uwa da abokan arziki suka taimaka masa da wata gonar.

images:

illustrations/pages/10238.png
illustrations/pages/9221.png
illustrations/pages/5617.png
illustrations/pages/10291.png
illustrations/pages/10228.png
illustrations/pages/2046.png
illustrations/pages/8635.png
illustrations/pages/8629.png
illustrations/pages/10398.png
illustrations/pages/8629.png
illustrations/pages/10236.png
illustrations/pages/10233.png
illustrations/pages/10216.png
illustrations/pages/9516.png
illustrations/pages/9219.png

translations:

English (Original)	Hare Tricks Tortoise	id=10459
