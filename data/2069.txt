url:	http://africanstorybook.org/reader.php?id=2069&d=0&a=1
id:	2069
title:	Jinsi Anansi Alivyopata Miguu Minane Myembamba
author:	Brigid Simiyu
artist:	Wiehan de Jager
lang:	Kiswahili
level:	Longer paragraphs
lic:	Creative Commons: Attribution 4.0
thumb:	http://africanstorybook.org/illustrations/covers/2069.png
desc:	Anansi Buibui anapenda kula lakini hataki kazi ya kupika chakula. Anawaza juu itakayomwezesha wenzake wamjulishe chakula kinapokuwa tayari.  Lakini kwa bahati mbaya

page_text:

P1	Hapo zamani za kale,  zamani sana,  aliishi buibui mmoja aliyeitwa Anansi. Mke wa Anansi alikuwa mpishi mzuri. Anansi alipenda kuonja vyakula vilivyopikwa na wanawake wengine kijijini.
P2	Siku moja,  Anansi alipitia kwa Sungura,  rafikiye mpendwa. Anansi aliona mboga chunguni. Alizipenda mboga hizo. Kwa msisimuko akasema,  "Ninaona mboga chunguni." Sungura akamwambia,  "Zitaiva hivi karibuni,  subiri tule pamoja."  Anansi alisema kwa haraka,  "Samahani,  ningependa sana kungoja,  lakini nina haraka." Anansi alijua kwamba angekubali kusubiri,  Sungura angempa kazi ya kufanya.
P3	Anansi akamwabia Sungura,  "Nitasokota utandu kisha nifunge ncha moja mguuni kwangu na nyingine chunguni. Mboga zitakapoiva,  utauvuta utandu,  nami nitakimbia nije." Sungura aliona hilo ni wazo zuri sana. Wakakubaliana kufanya hivyo.
P4	Baada ya kuondoka kwa Sungura,  Anansi alinukia chakula na kwa msisimko akasema,  "Harufu tamu ya maharagwe yanayopikwa chunguni." Njiani aliwaona Ngedere waliomwita,  "Njoo tule maharagwe,  bado kidogo tu yaive." Anansi akasema,  "Ningependa sana tule pamoja,  Baba Ngedere,  lakini nina haraka." Kisha Anansi akasema atasokota utandu,  afunge ncha moja mguuni mwake na ncha nyingine kwenye chungu kikubwa cha maharagwe. Baba Ngedere na mtoto wake walikubali wazo hilo zuri.
P5	Alipotoka kwa Baba Ngedere,  Anansi alinukia harufu ya chakula,  akasema,  "Nanusa harufu ya viazi vitamu na asali." Akamsikia rafikiye Nguruwe akimwita,  "Anansi,  chungu changu kimejaa viazi vitamu na asali. Njoo tule pamoja." Anansi akajibu,  "Ningependa kufanya hivyo lakini sina wakati." Kwa mara nyingine,  Anansi akaamua asokote utandu,  afunge ncha moja mguuni mwake na ncha nyingine kwenye chungu cha viazi vitamu. Rafiki yake Nguruwe alikubali wakasokota utandu.
P6	Anansi alipofika mtoni,  miguu yake yote ilikuwa imefungwa kwa ncha za utandu. Anansi akawaza,  "Hili lilikuwa ni wazo zuri sana. Ila najiuliza ni chungu kipi kitakachoiva kwanza?" Pale pale Anansi akasikia mguu mmoja umevutwa. Akasema,  "Ah,  hii ni ncha ya utandu uliofungwa kwenye chungu cha mboga."
P7	Anansi aliendelea kusikia mvuto baada ya mwingine. Alivutwa pande tatu mara moja. "Ah! Jamani!" Anansi alisema alipovutwa kwa mara ya nne. Kabla hajapumua,  akasikia ncha ya tano,  ya sita,  ya saba,  na ya nane zikivutwa. Anansi alivutwa huku na kule. Kila mmoja alivuta ncha yake wakati ule ule. Miguu yake ilivutwa ikawa myembamba.
P8	Anansi alijirusha mtoni kwa haraka. Tandu zote zilipochukuliwa na maji,  alijivuta taratibu kwa maumivu hadi kando ya mto. Anansi aliugua kwa uchungu,  "Ah! Ah!" Labda hili halikuwa wazo zuri kabisa." Siku ile hakupata chakula chochote. Tangu wakati huo,  Anansi,  Buibui,  huwa na miguu minane myembamba."

images:

illustrations/pages/1069.png
illustrations/pages/1070.png
illustrations/pages/1071.png
illustrations/pages/1072.png
illustrations/pages/1073.png
illustrations/pages/1074.png
illustrations/pages/1075.png
illustrations/pages/1076.png
illustrations/pages/1069.png

translations:

English (Original)	Lazy Anansi	id=1077
English (Adaptation)	Lazy Anansi	id=19765
French (Translation)	Anansi, La Fainéante	id=10850
isiZulu (Translation)	Anansi Ovilaphayo	id=11195
Kikamba (Translation)	Kitumi Kya Anansi Kwithiwa Na Maau Matheke Nyanya	id=2068
Luganda (Translation)	Nabbubi Omunafu	id=2073
Luganda (Translation)	Lwaki Nabbubi Erina Obugulu Munaana Obutono	id=8730
Lugbarati (Translation)	E`yo Ebio Ma Pa Yin I Ovuzu Izia Izia Aro Ri	id=2070
Lugbarati (Official) (Translation)	Ebìó Òvʉ́ó Rʉ Rɨ̀	id=8795
Lumasaaba (Translation)	Lwashiina Wanaasi Nabubi Ali Ni Buukyele Shinaane Buunyelele	id=3012
Lunyole (Translation)	Anansi Omunafu	id=2074
Maa (Translation)	Káínyoo Peê Éátâ Anansi Inkejék Ísíet Rónkéní	id=2729
Ng’aturkana (Translation)	Eyakar Anansi Ng’Akejen Ngakan-Kauni Nadiim	id=2075
Oluwanga (Translation)	Esichira Anansi Naba Norulenje Orutiti Munane	id=2071
Portuguese (Translation)	Anansi Preguiçoso	id=16657
