url:	http://africanstorybook.org/reader.php?id=3164&d=0&a=1
id:	3164
title:	Nonzimbele Na Nzwĩĩ Itatũ
author:	Anna Kula
artist:	Wiehan de Jager
lang:	Kikamba
level:	Longer paragraphs
lic:	Creative Commons: Attribution 3.0
thumb:	http://africanstorybook.org/illustrations/covers/3164.png
desc:	Three young girls go to the forest to gather some wood on a hot day. There was enough

page_text:

P1	Tene tene vyũ,  eĩtu atatũ nĩmaendie kuna ngũ.
P2	Nũndũ sua nĩyaĩte mũno nĩmaendie ũsĩnĩ kũthambĩa. Nĩmathaũkie na kũtivũa kĩw'ũ na kũthambĩa.
P3	Kwa mĩtũkĩ nĩmamanyie kana nĩmaseleetwe kwĩnũka. Nĩmekalatile masyoka ndũanĩ.
P4	Mevakuvĩ na mũsyĩ Nozimbele nĩwakwatie ngingo yake na amanya kana nĩũlilwe nĩ ĩsoa yake! Nĩwesũvie anyanyae make akĩmea,  "aũme ndũngei." ĩndĩ anyanyae make nĩmaleile makyasya nĩkũtukie.
P5	Kwou Nonzimbele nĩwasyokie ũsĩnĩ eweka. Nĩwosie ĩsoa yake na asemba enũke. Ĩndĩ nĩwoie nũndũ wa kĩvindu.
P6	Nĩwonie kyeni kĩkumĩla kanyũmbanĩ kũndũ kũasa. Nĩwekalatile na akũna oti mwangonĩ wa kanyũmba kau.
P7	Kwa ũsenyo ngitĩ nĩyavingũie mwango na yamũkũlya,  "wenda kyaũ?" Nĩwasũngĩie asya,  "nĩnũie na nendaa vandũ va kũkoma. "Lika nzĩnĩ kana ngũũme," ngitĩ nĩyaisye ũu. Nonzimbele nĩwalikile kanyũmbanĩ."
P8	Ngitĩ nĩyamũie,  "mbuĩe." "Ndyauĩa ngitĩ ĩngĩ," Nonzimbele nĩwasũngĩie. "Ua kana ngũũme," Ngitĩ nĩyamũtavisye. Kwou Nonzimbele nĩwauĩe ngitĩ lĩu.
P9	Na ĩndĩ ngitĩ nĩyaisye,  "mbalanĩlye kĩtanda." "Ndyalanĩlya ngitĩ kĩtanda ĩngĩ," Nonzimbele nĩwasũngĩie. "Alany'a kana ngũũme," ngitĩ nĩyamũtavisye. Kwou Nonzimbele nĩwalanilye kĩtanda.
P10	Kĩla mũthenya auwaa na kũtuta na kũthambĩsya ngitĩ. Mũthenya ũmwe ngitĩ nĩyaisye,  "Nonzimbele ũmũnthĩ nonendaa kũkethya anyanyae makwa. Tutaa,  ua lĩu na wĩthambya syĩndũ syakwa ndanasyokethya."
P11	Ngitĩ aumala oou Nonzimbele nĩwosie nzwĩĩ itatũ kuma mũtweni wake. Nĩwaiie ũswĩĩ ũmwe uungu wa kĩtanda,  ũngĩ mwĩlingĩlĩlo wa mwango na ũngĩ kyũũnĩ. Na ĩndĩ nĩwasembie ũndũ ũla ũtonya enũka.
P12	Ĩla ngitĩ yasyokie nĩyamanzie Nonzimbele. "Nonzimbele wĩva?" nĩyakũmũkie. "Nĩvaa uungu wa kĩtanda," ũswĩĩ wa mbee nĩwaisye. "Nĩvaa mwĩlingĩlo wa mwango," ũswĩĩ wa kelĩ nĩwaisye. "Nĩvaa kyũũnĩ," ũswĩĩ wa katatũ nĩwaisye.
P13	Ngitĩ nĩyamanyie kana Nonzimbele nũmĩkengie. Nĩyasembie na yasemba ndũanĩ ya andũ. Ĩndĩ nĩyakitisye aamwanainya ma Nonzimbele mamyetele na mĩtĩ. Ngitĩ nĩyalyũkile yasemba na kuma mũthenya ũsu ndĩaoneka ĩngĩ.

images:

illustrations/pages/1196.png
illustrations/pages/1197.png
illustrations/pages/1198.png
illustrations/pages/1196.png
illustrations/pages/1199.png
illustrations/pages/1200.png
illustrations/pages/1201.png
illustrations/pages/1202.png
illustrations/pages/1203.png
illustrations/pages/1204.png
illustrations/pages/1207.png
illustrations/pages/1208.png
illustrations/pages/1209.png
illustrations/pages/1210.png

translations:

Aringati (Translation)	Ãlíríkí Ꞌi Ãzíla Drị̃ꞌbị́ Na Kî	id=7532
Ekegusii (Translation)	Nozibele N’Echitukia Isato	id=3165
English (Original)	Nozibele and the Three Hairs	id=1880
English (Translation)	Anna and the Three Hairs	id=7903
isiXhosa (Translation)	Unozibele Namanwele Amathathu	id=6711
isiZulu (Translation)	Unozibele Kanye Nezinwele Ezintathu	id=3896
Kiswahili (Translation)	Nozibele Na Nywele Tatu	id=3159
Luganda (Translation)	Nakku N’Enviiri Essatu	id=3167
Lugbarati (Translation)	Candiru Pi Dri`bi Ifi Na `diyi Be	id=3894
Lugbarati (Official) (Translation)	Candiru Pi Dri'biifi Na ‘Diyi Be	id=8799
Lumasaaba (Translation)	Namutosi Ni Butsuune Butaru	id=3892
Lunyole (Translation)	Nanjoosi N’Efiiri Edatu	id=3890
Maa (Translation)	Nozibele Ó Ilpápít Okúni	id=3163
Oluwanga (Translation)	Prisca Nende Obushinga Butaru	id=3162
Oluwanga (Adaptation)	Prisca Nende Obushinga Butaru	id=19596
Sepedi (Translation)	Nozibele Le Meriri E Meraro	id=3169
Sesotho (Lesotho) (Translation)	Ts'oanelo Le Ntja Ea Nkoapo.	id=6710
Sesotho (Lesotho) (Translation)	Nozibele Le Qobo Tse Tharo	id=10368
Setswana (Translation)	Nozibele Le Meriri E Meraro	id=3168
