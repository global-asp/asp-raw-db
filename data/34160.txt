url:	https://africanstorybook.org/reader.php?id=34160&d=0&a=1
id:	34160
title:	Hlanganani na n'wampopi
author:	Arnold Mushwana
artist:	Jesse Breytenbach
lang:	Xitsonga
level:	Longer paragraphs
lic:	Creative Commons: Attribution 4.0
thumb:	http://africanstorybook.org/illustrations/covers/34160.png
desc:	Xitori xo tsokombela xa buti na sesi

page_text:

P1	A ku ri na jaha leri a ri vitaniwa Hlanganani. U tiendlerile xigolonyana.@ @Hlanganani a ri hava muchayeri wa xigolonyana xa yena lexintshwa. A ku eka sesi wa yena, "Ndzi lava muchayeri wa xigolonyana xa mina. Ndzi kombela n'wampopi wa wena. A nga tshama laha ka xigolonyana."
P2	Kambe Cheyeza a ku, "Hayi, Ndzi lava n'wampopi wa mina." Loko Cheyeza a ala na n'wampopi wa wena, Hlanganani a hlundzuka. A lava ku vutla.@ @Cheyeza a koka n'wampopi wa yena hi voko. Hlanganani a kokela Cheyeza hi voko lerin'wana. Ivi voko ra n'wampopi ri phatluka.
P3	Cheyeza a rila a karhi a tsutsumela eka mana wa yena. "Vona manana," ku vula Cheyeza. "Hlanganani u kokile n'wampopi wa mina wu phatluka voko. A lava leswaku n'wampopi wa mina a tshama eka xigolonyana xa yena kambe mina a ndzi lava ku tlanga na n'wampopi wa mina."@ @Mana wa yena a ku, "Hlanganani a nga tikhomangi kahle."
P4	Manana u ve a ehleketa leswaku a nga dyondzisa n'wana wa yena njhani ku va a nga khomi swo tlangisa swa sesi wa yena. U teriwile hi miehleketo.@ @U yile eka munghana wa yena wa dokodela a ku, "Ndzi kombela ku pfuniwa." Dokodela a hlamula a ku, "Ndzi nga ku pfuna hi yini munghana wa mina?"
P5	Manana a hlamula a ku, "N'wana wa mina Hlanganani a nga tikhomi kahle masiku lama. U phatlurile n'wampopi wa sesi wa yena. A nga fanelangi ku endla leswi.@ @Mundzuku ndzi ta n'wi byela leswaku a tisa n'wampopi wa kona leswaku u ta wu lulamisa."
P6	"Ndzi kombela u byela Hlanganani leswaku u fanele ku va a ku hakela ku va u lunghisile. A nga na mali, u ta n'wi byela leswaku u fanele ku hlantswa dyimovha dya wena dya khale dyo tshama dyi ri na ritshuri," ku vula manana.@@Munghana wa yena a hleka a ku, "He he hee! Swi ta va kahle swinene."
P7	Mana wa Hlanganani u tlhelele ekaya. A fika a vutisa Hlanganani a ku, "Loko u vabya kumbe u vavisekile u ya kwihi?" Hlanganani a hlamula a ku, "Loko ndzi vabya kumbe ndzi vavisekile ndzi ya eka dokodela."@ @Mana wa Hlanganani a ku, "U vavise n'wampopi. Wu teke u wu yisa eka dokodela."
P8	Hlanganani a teka n'wampopi a wu yisa eka dokodela. "N'wampopi lowu wu vavisekile swinene. Manana u ndzi byele leswaku ndzi wu tisa. Dokodela, xana u nga wu nyika voko rintshwa ke?"@@Dokodela u pfumerile ku sala na n'wampopi. U endlerile n'wampopi voko lerintshwa.
P9	Dokodela a hlamula Hlanganani a ku, "Tisa ndzi wu lunghisa." Ku hlamula dokodela.@ @Endzhaku ka nkarhinyana dokodela a vuya na n'wampopi a ku, "N'wampopi u na voko rintshwa. Sweswi ndzi lava leswaku u ndzi hakela. U na mali muni xana?"@@Hlanganani a hlamula a ku, "Ndza kombela dokodela, mina a ndzi na mali. A ndzi nge koti ku hakela leswi u nga swi endla."
P10	Dokodela a ku, "Hi swona, a ni ku u ri a wu na mali? Dyimovha dya mina dyi thyakile! U fanele ku dyi hlantswa. Ku ri ndlela yo hakela leswi ndzi nga swi endla."@@Hlanganani a teka bakiti ra mati na lapi ro basa. U hete nkarhi wo leha ku hlantswa dyimovha dyo thyaka.
P11	Hlanganani u tekile n'wampopi a wu tlherisela eka Cheyeza. Cheyeza a tsakile swinene ku vona n'wampopi wa wena wu lunghile. Ivi a ku eka Hlanganani, "U buti wa kahle. Ndzi khensa loko u lunghisile n'wampopi wa mina."@@"Sesi, ndzi khomele ku va ndzi hlundzukile ivi ndzi hlundzukisa na wena," ku vula Avele.
P12	Ku sukela siku rero, Hlanganani a nga ha tekanga swilo swa sesi wa yena. A ringeta hi matimba ku va a nga n'wi hlundzukeri.@ @Hlanganani a ehleketa nkarhi lowu a nga wu teka ku hlantswa dyimovha dya dokodela dyo thyaka. A swi vona leswaku a swi pfuni nchumu ku hlundzuka u tlhela u onha swilo.

images:

illustrations/pages/25399.png
illustrations/pages/25393.png
illustrations/pages/25394.png
illustrations/pages/25395.png
illustrations/pages/25396.png
illustrations/pages/25398.png
illustrations/pages/25397.png
illustrations/pages/25399.png
illustrations/pages/25400.png
illustrations/pages/25401.png
illustrations/pages/25402.png
illustrations/pages/25403.png
illustrations/pages/25404.png

translations:

Afaan Oromo (Translation)	Abeeliif Ashaangulliitii Obboleettii isaa	id=35504
Afrikaans (Translation)	Abel en sy sussie se pop	id=37755
Amharic (Translation)	አቤልና የእህቱ አሻንጉሊት	id=21583
Amharic (Translation)	አቤልና የእህቱ አሻንጉሊት	id=21585
Chichewa (Translation)	Abel ndi chidole cha mchemwali wake	id=34950
Chinkhonde (Translation)	Abelo ni cidoli ca mulumbu wake	id=34984
Chitonga (Malawi) (Translation)	Abelu ndi chidoli chamuzichi waki	id=35009
Citumbuka (Translation)	Abel na mwanchi wamdumbu wakhe	id=35036
Ciyawo (Malawi) (Translation)	Abelo ni cidole ca alumbu ŵawo	id=35060
Ellomwe (Malawi) (Translation)	Abel na echidolle ya murokoriye	id=35094
English (Original)	Abel and his sister's doll	id=21513
English (Adaptation)	Abel and his sister's doll (Colour-in)	id=21518
French (Translation)	Abel et la poupée de sa sœur	id=33148
isiXhosa (Translation)	U-Abheli nonodoli kadade wabo	id=37838
isiZulu (Translation)	U-Abel nonodoli kadadewabo	id=37717
Kanuri (Translation)	Ngwalimi-a Fero Karamabe Yanzǝganabe-a	id=32287
Khoekhoegowab (Translation)	Abeli tsî ǃgâsas di popis tsîra xa	id=24666
Kinyarwanda (Translation)	igikinisho cya mushiki wa Abeli	id=23375
Kiswahili (Translation)	Abeli na mwanasesere wa dadake	id=34487
Luganda (Translation)	Abelli ne dolle ya mwanyinaze	id=23013
Lugwere (Translation)	abel ne ekidole ekya mwonyoko weh	id=23826
Lusoga (Translation)	Aberi ni dole wa mwaninha	id=24879
Lusoga (Translation)	Abeli ni doli wa'mwanhinha	id=31009
Oshikwanyama (Translation)	Abel nokapopifa kamumwaina	id=24148
Oshindonga (Translation)	Abel nokapopitha koka mwaina kadhona ke	id=23906
Otjiherero (Translation)	Abel no mbopi jomute kue	id=24176
Rukwangali (Translation)	Abel nosipopisa sampanzendi	id=31496
Runyankore (Translation)	Abeeri Na Dolle Ya  Mwine Nyina	id=24026
Sepedi (Translation)	Abele le mpopi wa sesi wa gagwe	id=33457
Sesotho (Lesotho) (Translation)	Abele le popi ea ausi oa hae	id=36336
Sesotho (South Africa) (Translation)	Abele le popo ya ausi wa hae Palesa	id=33369
Siswati (Translation)	Abel namdoli wadzadzewabo	id=33394
Tshivenḓa (Translation)	Avhele  na mpopi wa khaladzi awe	id=34293
