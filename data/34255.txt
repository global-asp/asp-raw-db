url:	https://africanstorybook.org/reader.php?id=34255&d=0&a=1
id:	34255
title:	Zwienda zwanga zwa u thoma
author:	Tshedza  Tlhako
artist:	Rob Owen
lang:	Tshivenḓa
level:	Longer paragraphs
lic:	Creative Commons: Attribution 4.0
thumb:	http://africanstorybook.org/illustrations/covers/34255.png
desc:	Naa ni kha ḓi humbula zwienda zwaṋu zwa u thoma zwe na zwi khetha? Hoyu musidzana u khou swela u ambara zwienda zwawe zwiswa!

page_text:

P1	A thi athu vhuya nda ambara zwienda. @@Musi ndi tshi vhona vhana vho ambara zwienda zwavhuḓi, ndo vha ndi tshi vha tama vhukuma.
P2	Mme anga vho vha vha tshi ri, "Ni ḓo vha na zwienda zwinzhi tshifhingani tshi ḓaho, ivhani no imanyana!" @@Nga zwiṅwe zwifhinga ndo vha ndi sa tendi zwine vha amba. Ḽiṅwe ḓuvha ndo vha vhudzisa, "Tshifhingani tshi ḓaho ndi lini?"
P3	Ho mbo ḓi fhira tshifhinga nahone Khirisimusi yo vha yo no vha tsini. Muṅwe na muṅwe o vha a tshi khou ya makete nahone vha tshi vhuya vho hwala zwithu zwiswa. @@Nda vha vhudzisa, "Mma-we, naa ri khou ya makete?"
P4	Ḓuvha nga phanḓa ha Khirisimusi, mme anga vho mvusa nga matsheloni tsheloni. @@Vho nkhumbela uri ndi dzhie manngi muhulwane une vha dzulela u u fara musi vha tshi ya makete.
P5	Henefho makete, ho vha hu na vhabebi vhanzhi na vhana vhavho. @@Vho vha vha tshi khou renga zwiambaro zwiswa na u renga zwiḽiwa zwinzhi.
P6	Ro mbo ḓi livha thwii hune ha rengiswa zwienda zwinzhi zwo fhamba fhambanaho. @@Ndo vha ndo mangala zwihulu. Ndo sedza ḽaini iṅwe na iṅwe ya zwienda zwo dzudzanywaho nga vhudele.
P7	Nga murahu ha u edzisa zwienda zwinzhi, ndo nanga zwienda zwitswu zwi re na dzithambo. Honoho vhusiku musi ndi hayani, a tho ngo kona u eḓela.@@Ndo vha ndi tshi khou humbula nḓila ine nda ḓo ambara ngayo zwienda zwanga zwiswa na u zwi sumbedza ṅwana muṅwe na muṅwe muvhunduni.
P8	Nga murahu ha tshifhinga, ndo mbo ḓi vuwa mbeteni nda ambara zwienda. @@Ndo tshimbila ngazwo kamarani, ndo ḓigeḓa@nga murahu nda zwi vhuyedzedza bogisini. @@Nda mbo ḓi dovha nda shuvhama, fhedzi a tho ngo kona u eḓela.
P9	Nda vuwa nda edzisa zwienda lwa vhuvhili. @@Nda tshimbila ngazwo kamarani lwa tshifhinga tshilapfu nda kona u zwi vhea.
P10	Nda dovha nda shuvhama nahone nda lingedza u eḓela. Fhedzi nda vuwa lwa vhuraru. Nda mbo ḓi ambara zwienda nda fhufha fhufha kamarani. @@Nda pfa ndo neta. Nda phetha nga ḽa uri ndi humele mmbeteni.
P11	Ḽi tshi tou tsha, mme anga vho mvusa. Vha mmbudzisa, "Ndi khou vhona mini?"
P12	Ndo vha ndo eḓela ndo ambara zwienda zwanga zwiswa!

images:

illustrations/pages/9500.png
illustrations/pages/9494.png
illustrations/pages/9492.png
illustrations/pages/9493.png
illustrations/pages/9496.png
illustrations/pages/9495.png
illustrations/pages/9497.png
illustrations/pages/9499.png
illustrations/pages/10444.png
illustrations/pages/9498.png
illustrations/pages/9502.png
illustrations/pages/9501.png
illustrations/pages/9500.png

translations:

English (Translation)	My first pair of shoes	id=10446
isiNdebele (Translation)	Ipara yamanyathelo wami wokuthoma	id=35236
Kiswahili (Original)	Viatu  vyangu vya kwanza	id=10440
Luganda (Translation)	Omugogo gw'engatto zange ogwasooka	id=13287
Lunyole (Translation)	Omugogo Gw'engato Jange Endaayi	id=13450
Lusoga (Translation)	Engaito Empyaaka	id=30814
Siswati (Translation)	Lipheya lami lekucala leticatfulo	id=34476
Xitsonga (Translation)	Tintanghu ta mina tintshwa to sungula	id=34329
