url:	http://africanstorybook.org/reader.php?id=20083&d=0&a=1
id:	20083
title:	Maguru Deel Bene Uit
author:	Fanie Viljoen
artist:	Wiehan de Jager
lang:	Afrikaans
level:	First paragraphs
lic:	Creative Commons: Attribution 4.0
thumb:	http://africanstorybook.org/illustrations/covers/20083.png
desc:	Maguru besluit om vir al die diere bene te gee sodat hulle net so lekker soos die mense kan loop.

page_text:

P1	Lank gelede het diere nie bene gehad nie. Hulle het almal op die grond gekruip.
P2	Net mense het bene gehad, want Maguru het vir die mense bene gegee.
P3	Eendag besluit Maguru om vir al die diere bene te gee.

Hy het in die dorpie rondgeloop en dit met ’n luidspreker aangekondig.

Hy wou hê al die diere moet soos mense loop.
P4	Die diere was baie bly toe hulle hoor dat hulle bene gaan kry.

Al die diere wou bene hê sodat hulle kon loop en hardloop.

Hulle het gesing, hulle sterte geswaai en hulle vlerke geklap.
P5	Die diere het bymekaargekom en gesels oor hoe moeilik dit is om heeltyd te kruip. 

Die grond het hulle mae gekrap en bene sou hulle ook help om regop te staan en ver te kan sien, net soos die mense.
P6	Toe die dag aanbreek, kruip baie diere na Maguru se huis toe om hulle bene te kry.

Kameelperde, leeus, olifante, hase, krokodille en voëls het tougestaan terwyl hulle wag om hul bene te kry.
P7	Elke dier het vier bene gekry.

Voëls het elkeen twee bene gekry.
P8	Die diere het anders gelyk met hulle bene.

Party het van blydskap gedans.

Vir ander was dit moeilik in die begin om te loop. Hulle het sommer omgeval.
P9	Die diere het in die dorpie rondgeloop en met hulle bene gespog.

Hulle het gesê, "Ons sal nooit weer kruip nie."
P10	Die laaste dier in die tou was Duisendpoot.

Maguru het gevra, "Is daar enige iemand na jou?"

"Nee, ek is die laaste een," het Duisendpoot geantwoord.
P11	Maguru dink toe, "Wat sal ek met die res van die bene doen as daar niemand anders in die tou is nie?"

Maguru het toe al die oorblywende bene vir Duisendpoot gegee.
P12	Duisendpoot het gelukkig weggestap, want hy het nou baie bene gehad.

"Ek sal vinniger as enigeen beweeg," het hy gedink.
P13	Net toe Duisendpoot weg is, kom Slang by Maguru se huis aan.

"Maguru, gee asseblief vir my ook ’n paar bene," het Slang gesmeek.
P14	"Ek het al die bene weggegee. Waar was jy?" het Maguru gevra.

"Ek het verslaap," het Slang geantwoord.
P15	Maguru het in sy huis na nog bene gaan soek.

Maar hy het niks gekry nie.
P16	Maguru het uitgekom en gesê, "Jammer, Slang, daar is niks meer bene oor nie."

Slang moes terugkruip huis toe sonder bene.

Van daardie dag af slaap Slang baie min. Hy wag steeds vir die volgende kans om bene te kry.

images:

illustrations/pages/13910.png
illustrations/pages/13904.png
illustrations/pages/13905.png
illustrations/pages/13906.png
illustrations/pages/13907.png
illustrations/pages/13908.png
illustrations/pages/13909.png
illustrations/pages/13910.png
illustrations/pages/13911.png
illustrations/pages/13912.png
illustrations/pages/13913.png
illustrations/pages/13914.png
illustrations/pages/13915.png
illustrations/pages/13916.png
illustrations/pages/13917.png
illustrations/pages/13918.png
illustrations/pages/13919.png

translations:

Amharic (Translation)	እንስሳቱ እግር ተሰጣቸው	id=21164
ChiTonga (Translation)	Maguru Upa Maulu	id=18649
CiNyanja (Translation)	Maguru Apasa Mendo	id=18668
English (Original)	Maguru Gives Legs	id=14415
English (Adaptation)	Animals Get Legs	id=20884
Hausa (Nigeria) (Translation)	Dabbobi Sun Samu Kafafu	id=21315
IciBemba (Translation)	Maguru Apeela Amoolu	id=18691
isiXhosa (Translation)	Umaguru Uphisa Ngemilenze	id=17576
isiZulu (Translation)	Umaguru Uphisana Ngemilenze	id=16360
isiZulu (Adaptation)	Umveli Unikela Ngemilenze	id=17461
Kinyarwanda (Translation)	Maguru Atanga Amaguru	id=17467
Kiswahili (Translation)	Maguru Apatiana Miguu	id=14412
Kiswahili (Translation)	Wanyama Wapata Miguu	id=21130
Lunyole (Translation)	Esolo Jifuna Amagulu	id=21035
Lunyole (Translation)	Esolo Jifuna Amagulu	id=21098
Sepedi (Translation)	Maguru O Abela Diphoofolo Maoto	id=19043
Sesotho (South Africa) (Translation)	Maguru O Fana Ka Maoto	id=20037
Setswana (Translation)	Montshiwa O Abelana Ka Maoto	id=14929
SiLozi (Translation)	Maguru Ufa Mautu Ahae	id=18735
Tigrigna (Translation)	ንእንሳት እግሪ ተዋሃቦም	id=21104
Tshivenda (Translation)	Maguru U Ṋekedza Milenzhe	id=18285
Xitsonga (Translation)	Maguru A Phakela Milenge	id=18870
