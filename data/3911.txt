url:	http://africanstorybook.org/reader.php?id=3911&d=0&a=1
id:	3911
title:	Ohweyobusa Ohusangaasa
author:	Ignatius Mubbalya
artist:	Catherine Groenewald
lang:	Lunyole
level:	Longer paragraphs
lic:	Creative Commons: Attribution 3.0
thumb:	http://africanstorybook.org/illustrations/covers/3911.png
desc:	River Temu flourished and was a source of life for both people and animals until Matata ruined it.  It was eventually revived by a new leader.

page_text:

P1	Ahasosi ha Nahabanda hahena ahamanga ahaŋera nihemereye mumehiriro g'ehirafu hye Bugegege. Ohuŋwa hu bibanda ebibiiri ebyali huluyi lulala omwaŋweranga ekenene j'esobere ejahenuluhanga nga kojiŋwamo olwabi. Olwabi lwe Nabalemi lwanyololoha nga maŋooleye lwa'sala muhirafu hye Bugegege.
P2	Ehigwiro hya hyahyo hyali kabi je' ŋombe,  etaama membusi ejomuhitehere ehyo ko n'enjobe ejali nijesengire muhirafu ehyo. Embera yali ndaŋi ohwola olu Malimbe gafuuha ngapala. Galagiye engira yeyiiliwe ohuŋwa humutwe wa'hasosi ohwiiha ŋaali waho. Ahasosi ha Nahabanda sihaali hasangafu olwo'hubegewabegewaho ahareefu haho,  naye hahasalaŋo habiiha etiima.
P3	Hukomerero y'esabbiti,  abaana ba malimbe n'abemihago jawe bamiinamga huhasosi ohugudula. Badulumanga buli ŋaalu,  nibabbwagabbbwaga obusaaga saga,  ohuŋwana omuhiro kobaguula emigundulo jawe era olusi ejibahaleluire nijihyaduha.
P4	Ehimanga nihibitiireŋo,  Nahabanda gaŋoyumo obugumikiriza. Polapola obuŋoono waŋwerera. Obubaandabanda woosi wahendeye era ehirafu hyajaaho esaamo. Ekenene jagota. Ebyambu by'olwabi lwa Nabatami byasigaye nebirengelene bulira. Enjobe muhirafu jasenguhu olwohuba enyasi eri jalyanga,  Ohugundulirmo no'hweyarihisamo nijigandaaye lyali siriihiboneha. Eŋomb,  embusi ne'taama jondoloda. Buli mutu gafania ohubomboŋala hw'hasosi ha Nahabanda.
P5	Abaatu be Bugegege bafania ti dala ŋasaniye ŋabeŋo ehirewa. Bata ŋalaala ebiŋeego bafulumusa maliibe owali nyapala. Mu'hiifo hihye batayemo Madangu otaluyeŋo nayire owalagiye buli mutu ohuhoma ehimuri ohuhebulirangaho malimbe. Madangu nabahye bahola emihigi(emikolo) era baleteera eŋongo ohubafuuha Nahabanda. Ŋabula owasaalitiranga huhasosi ha Nahabanda hino hyaŋaye enyasi ekabi ohusebuha era lyaleŋa nindi. Polapola obuŋoono wa hasosi ha Nahabanda wagoboye bunyaha.
P6	Ekenene j'esobere jatubbuha bunyaha mindi. Olwabi lwa Nabatemi lwagaboyemo. Ehiraafu hyasebuha otihani sihibangahuŋo naire. Enjobe jasaŋalya nijibbakata mumuloofe. Eŋombe,  embusi n'etaama jesaasahisanga mubiŋolu byemisaala.
P7	"Osagaaluhe madangu,  Osagaaluhe Madangu"abaali be'Bugegege po bembanga. "Sagaaluha Nahabanda," Madangu n'abahye balangiriye. "Abaana beefe,  n'abaana b'abaana'bo beyongere ohuhuŋa ehitiwa."

images:

illustrations/pages/2462.png
illustrations/pages/2463.png
illustrations/pages/2464.png
illustrations/pages/2465.png
illustrations/pages/2466.png
illustrations/pages/2467.png
illustrations/pages/2468.png
illustrations/pages/2469.png

translations:

Ekegusii (Translation)	Okoba Okoyia Okuya	id=7278
English (Original)	The Happy Revival	id=6424
Kikamba (Translation)	Kuthaukywa Kwa Utanu	id=3916
Kiswahili (Translation)	Ufufuzi Wa Furaha	id=3914
Luganda (Translation)	Enkyukakyuka Ey'essanyu	id=3913
Lugbarati (Translation)	Ojata Ayiko Ru Ri	id=3912
Lumasaaba (Translation)	Kumwikhoyo Kwe Khukhwiiyobula	id=3917
Maa (Translation)	Empíúnotó É Enchipái	id=2814
Ng’aturkana (Translation)	Akibelo Na Alakara	id=3922
Oluwanga (Translation)	Okhukalukhana Okhuyiakha	id=3918
