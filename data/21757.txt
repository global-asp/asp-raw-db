url:	http://africanstorybook.org/reader.php?id=21757&d=0&a=1
id:	21757
title:	Inkhosi yetinyoni
author:	Fakazile Armooh
artist:	Wiehan de Jager
lang:	Siswati
level:	Longer paragraphs
lic:	Creative Commons: Attribution 3.0
thumb:	http://africanstorybook.org/illustrations/covers/21757.png
desc:	Tinyoni tifuna kukhetsa inkhosi. Ngubani lotawuba yinkhosi?

page_text:

P1	Lokwa emandvulo, tinyoni tabamba umhlangano. Betifuna kuba nenkhosi njengebantfu netilwane. Nguyiphi inyoni lengaba yinkhosi?
P2	"Lukhoti, lunemandla futsi lunesakhiwo sebukhosi!" Kusho lenye yetinyoni. "Cha, Lukhoti alunawo umchele, futsi nalumemeta aluvakali kahle."

"Kuncono Inshe, ngobe inkhulu kwengca letinye tinyoni futsi ibhodla kuvakale  njengelibhubesi," kusho lenye yetinyoni. "Cha angeke, ayikwati kundiza. Inkhosi yetinyoni kumele ikwati kundiza."
P3	"Mine ngicabanga kutsi ngingaba yinkhosi," kusho iPhigogo, idlalisa umsila wayo. "Ngimuhle kabi mine." "Hhayi suka, uyatigcabha wena," kusho Sikhova. "Nginemehlo lamakhulu kwengca letinye tinyoni. Ngimi lekumele abe yinkhosi."

"Cha, angeke ube yinkhosi wena Sikhova," kumemeta letinye tinyoni. "Angitsi ulala emini!"
P4	Tatsi tisachubeka nenkhulumo yato, lenye yetinyoni yeta nembono wekutsi kuncono kundizwe. 

Kutawutsi loyo lotawundizela etulu kakhulu kube nguye loyoba yinkhosi yetinyoni. Tonkhe tinyoni tavumelana tatsi, "Siyavuma." Tabese tonkhe tiyandiza tinyoni.
P5	Lihansi landiza lilanga linye vo laya etulu kwetintsaba. Lukhoti lona lwandiza tinsuku letimbili, lwaya etulu lwendlula tintsaba.

Kodvwa lingce lona landizela etulu esibhakabhakeni ngaphandle kwekuphumula. Lisandizela etulu lingce levakala selimemeta litsi, "Ngisetulu, ngimi inkhosi!"
P6	Ngaso leso sikhatsi, Lingce leva livi lelincane, "Tswi! Tswi, tswi! Ngisetulu, kunani nonkhe, ngiyinkhosi." Kwasho ncedze lomhlophe, inyoni lencane kunato tonkhe.

Phela Ncedze bekabhace ngaphasi kweliphiko lwengce ngalesikhatsi lindizela etulu esibhakabhakeni!
P7	"Angeke usangehlula," kusho Lingce lindizela etulu futsi. Landiza laze laphelelwa ngemandla. Laphindza lamemeta latsi, "Ngisetulu! Ngiyinkhosi yenu!"
P8	Ngaphasi kweliphiko Lwengce, naku lokunguncedze kutifihlile. Waphuma Ncedze, "Tswi! Tswi, tswi, tswi! Ngimi inkhosi." 

Ngaleso sikhatsi Lingce lase likhatsele kakhulu kundizela etulu.
P9	Lingce lase lindizela phasi kantsi naNcedze bekabhace ngaphasi kweliphiko lalo.

Letinye tinyoni betimtfukutselele kabi Ncedze. Betimlindzele kutsi nakefika nje titamncutsa tonkhe tinsiba.
P10	Kodvwa masinyane Ncedze ngekubona kutsi letinye tinyoni timtfukutselele kangakanani, washobela emgodzini wenyoka. 

Tinyoni letatilindzile tatjela sikhova tatsi, "Wena Sikhova, ngobe unemehlo lamakhulu, gadza Ncedze, umbambe, nakaphuma." Nembala Sikhova sahlala phambi kwemgodzi sagadza.
P11	Emini lilanga selifutfumele, Sikhova safikelwa butfongo salala. Ncedze wahlola wabona Sikhova silele. Waphuma wanyonyoba wabaleka.
P12	Sikhova saba nemahloni ngalokwentekile, ngekudedela Ncedze. 

Kusukela ngalelo langa sacala kutingela ebusuku. Emini siyalala, sibhace kute singabonwa nguletinye tinyoni.

images:

illustrations/pages/306.png
illustrations/pages/292.png
illustrations/pages/295.png
illustrations/pages/293.png
illustrations/pages/294.png
illustrations/pages/296.png
illustrations/pages/299.png
illustrations/pages/300.png
illustrations/pages/301.png
illustrations/pages/302.png
illustrations/pages/305.png
illustrations/pages/304.png
illustrations/pages/307.png

translations:

Afrikaans (Translation)	Die Koning Van Die Voëls	id=10815
Afrikaans (Translation)	Koning van die Voëls	id=20077
Chinyanja (Translation)	Mfumu Ya Mbalame	id=15710
ChiTonga (Translation)	Mwami Wabayuni	id=15709
ChiTonga (Translation)	Mwami Wabayuni	id=18648
CiNyanja (Translation)	Mfumu Yambalame	id=18667
English (Original)	King Of The Birds	id=920
English (Adaptation)	The Clever Little Bird	id=5397
French (Translation)	Le Roi Des Oiseaux	id=12680
IciBemba (Translation)	Imfumu Yafyuuni	id=18687
isiNdebele (Translation)	Ikosi yeenyoni	id=21938
isiXhosa (Translation)	UNcede inkosi yeentaka	id=17575
isiZulu (Translation)	Inkosi yezinyoni	id=12645
isiZulu (Adaptation)	Ungcede Inkosi Yezinyoni	id=13601
Kikamba (Translation)	Musumbi Wa Nyunyi	id=3123
Lugbarati (Translation)	Opi Aria Yi Ni	id=3121
Lugwere (Translation)	Kabaka We Nyonyi	id=16552
Lumasaaba (Translation)	Umuyiinga We Binywiinywi	id=3117
Lumasaaba (Translation)	Umuyiinga We Binywiinywi	id=8697
Lunyole (Translation)	Habaha W’Enyuni	id=3119
Maa (Translation)	Olkínkí Le Oó Imotónyi	id=7206
Mampruli (Translation)	Ninsi Natitari	id=20388
Oluwanga (Translation)	Omwami Wa Amayoni	id=3120
Portuguese (Translation)	Rei Das Aves	id=16660
Sepedi (Translation)	Kgoši Ya Dinonyana	id=18160
Sesotho (South Africa) (Translation)	Morena wa dinonyana	id=20036
Setswana (Translation)	Kgosi Ya Dinonyane	id=15043
SiLozi (Translation)	Mulena Walinyunywani	id=18730
Tshivenda (Translation)	Khosi Ya Zwiṋoni	id=18183
Xitsonga (Translation)	Hosinkulu Ya Swinyenyana	id=18871
