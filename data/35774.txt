url:	https://africanstorybook.org/reader.php?id=35774&d=0&a=1
id:	35774
title:	Chipego na Pendo- Ifibusa ifisuma
author:	Caroline Chimba
artist:	Rob Owen
lang:	IciBemba
level:	Read aloud
lic:	Creative Commons: Attribution 4.0
thumb:	http://africanstorybook.org/illustrations/covers/35774.png
desc:	Chipego ala fwa ba wishi no ukucema Pendo

page_text:

P1	Natukumanye Chipego.@Chipego ali ne myaka 10 elyo ali mu geledi 5 pe sukulu lya mu mushi mu myabo. Chipego lyonse ala pasa namabala wanu mu class yakwe. Bushe achita shani ichi? Abanakwe asambilila nabo bala ipushanya, "Alichenjela ukubelenga noku lemba. Achita shani ifi?" Abanakwe balatontonkanya. Chipego efyo abebele ukuti ni pa mulandu wakuti alabelenga saana amabuku ayengi. Lilya bena baleposa inshita mukwikala fye ukwabula ukuchita nangu chimo, ena  ala bomfya ilya inshita mukubelenga.
P2	Limo limo Chipego afola K80.00 chila mulungu, iyi ni indalama  yakwe  fye iya kubomfya kufyo alefwaya. Ala bomfya iyi ndalama mu kushita mabuku ayo aya shili yapya mwituka lya mabuku mu mushi wabo.
P3	Natukumanye Pendo, ing'ombe ya mukaka. Iyi in'gombe ila fyuma umukaka ukuchila na pali  ba lita abali 20 chila bushiku. Ba wishi Chipego bala shitisha uyu umukaka. Ing'ombe ilakabila ifyakulya na menshi  na  munshita imbi ila kabila@ ukulyako inchani mu panga. Kanshi chila bushiku panuma yama sambililo, Chipego alafwako ulupwa lwakwe muli uyu mulimo. Bawishi bala mupelako indalama nga malipilo ya uyu mulimo.@ Kanshi ee ishi ndalama abomfya ukushita amabuku chila mulungu.
P4	Icha kubalilapo Chipego  alapela Pendo ama carrots. Chila bushiku Pendo alya ama carrots ayali cine konse konse(8).  Kabili chilabushiku Chipego ala nukula ama carrots mwibala lya ba   wishi ilya umusalu, aya kukumana  fye pa bushiku bumo. Kuti  mwaesha ukusanga? Ni yanga ama carrots Pendo alya chila mulungu? Mwalasanga ukuti Pendo alya  ama carrots 56 chila mulungu.
P5	Ukufuma apo, Chipego  alatwala Pendo mukulya icani mu panga. Bawishi bala muchenjesha ukuti afwile aba uwailuka ne nshita no kumona ukuti tafwilie apela Pendo inshita  yakulya iyi taichilile ba 3 quarter ba nsa imo.@Pendo ilingi atampa ukulya ichani inshita nga yafika  14:15 hrs pakuti Chipego ayi bwekeshamo kwitanga pa 15 hrs. Munshita ya pepo, ilyo  kufita bwangu, Chipego ala leka Pendo ayamba bwangu ukulya ichani ne nshita ya 13:30 hrs
P6	Ichikonkapo, Chipego ala pela  Pendo amenshi. Ukwabula amenshi, Pendo teti apange  umukaka nangu Chipego enga mupela ichani ichingi saana. Chipego ala tapa amenshi mu fikunkubiti fya menshi pa chishima icha chikumbawile pantu twakaba menshi mupepi.
P7	Elyo kabili Chipego  ala twala Pendo kuli ba wishi@  mukulya 12kg yamataba chilabushiku. Chipego asanga ukuti chila mulungu  iyi in'gombe ilya ama kg ayenga  fika nakuli 90. Chila isaka ilya mataba lishitwa pali K39.00 Chipego asanga indalama shiposwapo chila bushiku. Pakubala asanga ukuti  pama  saka ayali 7 elyo isaka limo ni K40.00 pamo yamupela K280.00. Elyo afumyamo K7.00 pamo yashala K273.00, Kanshi pa mweshi indalama yonse kuti yafika kuli K1000.00 ee Chipego. Bushe nalungama?
P8	Ba wishi Chipego ba lakama umukaka chila bushiku imikwibili. Pendo ala panga 24 litres chilabushiku emukuti 12 litres chila nshita bakamako. Limo limo Chipego ala fwako ukukama umukaka nomba tenchitu chayanguka. Bushiku bumo, ayamba ukutontokanya eka,'' nka kwata ing'ombe  shandi elyo mfwile ukulaikamina umukaka ne mwine''.
P9	Bawishi baletwilila umukaka  ukufumya muli baketi iyi kalamba  noku twala mu tunono nangula utubotolo twa ma 1 litre. Elyo nomba balashitisha  K8.00 pa ka botolo ka 1 litre. Ubushiku bumo  mu mulungu, Chipego naba wishi balapela  25 litres ya mukaka pa sukulu ya  mumushi mukwafilishako ukulisha abana pa sukulu. Chila mwana asenda   1 quarter ya 1 litre. Kanshi chapilibula ukuti  bana  abali 100 abalapoka umukaka pa bushiku ubu.
P10	Pali chila litre yamuka  yashitishiwa, ba wishi Chipego ba lapela Pendo 50 ngwee. Ndemona shaumfwika nge shinono indalama nomba nga chakuti ba  wishi balashitisha 24  litres  chilabushiku twalasanga   indalama yafika kushingi. Bushe kuti mwaesha ukusanga?@Chipego alasunga indalama shakwe paka na pa Chibelushi(Saturday) ilyo aya kwituka lya ma buku. Ibuku limo lishitishiwa na K10.00, kanshi chila mulungu, Chipego kuti ashitako amabuku aya nono.
P11	Chipego nawo alitemwa  ukunwa umukaka uufuma kuli Pendo.  Bawishi balanda ukuti umukaka ulafwa abantu ukukwata amafupa na meeno ayakosa  saana pakuti umuntu aba uwashipa  kabili uwa bumi.
P12	Chipego talaba ukutotela  Pendo pa pela ya chilabushiku. Ala lambula Pendo ne chilambu ichakumupela ama carrots nayambi nangu amabula ya spinach ayo asanga mumbali ye bala. "Natotela Pendo uli munandi  umusuma saana pali bonse. Ni kumulandu obe echalenga ukuti mbe uwakosa, uwabumi elyo uwachenjela. Nga te iwe, ine  nga teti kwanishe ukushita amabuku aya ngafwilisha  ukuchita bwino mu masambililo yandi no kuchila bonse abanandi mu class yandi"

images:

illustrations/pages/7945.png
illustrations/pages/11992.png
illustrations/pages/7944.png
illustrations/pages/11993.png
illustrations/pages/7939.png
illustrations/pages/11994.png
illustrations/pages/7938.png
illustrations/pages/11995.png
illustrations/pages/11996.png
illustrations/pages/7941.png
illustrations/pages/7943.png
illustrations/pages/11997.png
illustrations/pages/7945.png

translations:

Afrikaans (Translation)	Pendo, ons koei	id=20092
Afrikaans (Translation)	Ndalo en Pendo – beste maats ooit	id=31529
English (Adaptation)	Pendo, our cow	id=11991
English (Adaptation)	Ndalo and Pendo – The best of friends	id=20299
English (Adaptation)	Chipego and Pendo – The best of friends	id=35905
English (Adaptation)	Ndakson and Pedro – The best of friends	id=36116
Hausa (Nigeria) (Translation)	Saniyar Mu Pendo	id=20507
isiNdebele (Translation)	UNdalo noPendo – Abangani bamambala	id=20823
isiNdebele (Translation)	UPendo ikomo yekhethu	id=21949
isiXhosa (Translation)	USilumko noRomani – Abahlobo bokwenyani	id=31414
isiZulu (Translation)	UBonga noNondlini wakwabo – Abangani abakhulu	id=20685
Kinyarwanda (Translation)	Bihogo yacu	id=22158
Kiswahili (Original)	Ng'ombe wetu Pendo	id=8056
Kiswahili (Translation)	Ndalo na Pendo – Marafiki wakubwa	id=22750
Lusoga (Translation)	Pendo ente yaife	id=25562
Sepedi (Translation)	Ndalo le Pendo – Bagwera ba bakaonekaone!	id=31536
Sesotho (South Africa) (Translation)	Kgomo eso Pendo	id=20043
Sesotho (South Africa) (Translation)	Ndalo le Pendo – Metswalle ya sebele!	id=20834
Setswana (Translation)	Ndalo le Pendo – Ditsala tsa nnete	id=31411
Siswati (Translation)	Thabo naJamludi	id=20775
Siswati (Translation)	Pendo yinkhomo yakitsi	id=21743
Talen (Translation)	Te Naoh Pendo	id=20201
Tshivenḓa (Translation)	Ndalo na Pendo – Khonani dza mbiluni	id=31540
Xitsonga (Translation)	Ndalo na Pendo – Vanghana lavakulu	id=31448
