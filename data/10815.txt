url:	http://africanstorybook.org/reader.php?id=10815&d=0&a=1
id:	10815
title:	Die Koning Van Die Voëls
author:	Robin Neuhoff
artist:	Wiehan de Jager
lang:	Afrikaans
level:	First paragraphs
lic:	Creative Commons: Attribution 3.0
thumb:	http://africanstorybook.org/illustrations/covers/10815.png
desc:	Het die voels uiteindelikn koning gekry?

page_text:

P1	Een dag,  lank gelede,  het al die voëls bymekaar gekom en 'n vergadering gehou. Hulle wou 'n koning hê,  net soos die mense en die diere. Die vraag was watter voël sou hulle kies om hulle koning te wees?
P2	"Dit moet Arend wees," sê die een. "Hy is so sterk en koninklik!" "Nee. Hy het geen kroon nie en wanneer hy roep,  klink hy te hartseer," sê 'n ander. "Dan moet Volstruis wees want hy is die grootste van al die voëls en hy brul soos 'n leeu," roep nog een uit.
P3	"Ek dink EK moet koning wees," stel Pou trots voor. "Maar ék het die grootste oë van alle voëls en dus moet ek koning wees," pleit Uil. "Nee Uil. Nie jy nie," skree die voëls. "Jy slaap wanneer die son skyn."
P4	En so het hulle met 'n gekwetter voortgestry en nie juis gevorder nie.   Toe kry een voël 'n blink idee. "Die een wat die hoogste kan vlieg,  kan koning wees," sê sy.    "Ja! Ja!" skree almal en vlieg hoog in die lug op.
P5	Gans het vir een dag reguit oor die hoogste berge gevlieg.   Arend het vir twee dae bo-oor die berge gevlieg. Maar Aasvoël het vir drie hele dae reguit in die son in gesweef sonder om te stop.
P6	Hoog bo hulle hoor die voëls hoe Aasvoël uitroep,  "Ek is die hoogste! Ek is koning!"
P7	Maar toe hoor Aasvoël 'n piepklein stemmetjie net bo sy kop. "Tienk,  tienk,  tienk! Ek is die hoogste! Ek is koning!" Dit was klein Neddikkie. Hy het die hele tyd aan aasvoël se vlerke vasgeklou soos hy in die lug gesweef het.
P8	"Jy sal my nie weer wen nie," sê arme Aasvoël en sweef weer in die lug op. Hy vlieg hoër en hoër totdat hy nie meer kon nie. "Ek is hoër as enige ander voël. Ek is julle koning!" roep hy triomfantelik uit.
P9	Maar weereens,  onder sy vlerk skuil die klein Neddikkie. "Tienk,  tienk! Tienk,  tienk! Dit is ek,  die kleinste een! Ek is julle koning!"   Aasvoël was dié keer te moeg om nog verder te vlieg.
P10	Met die klein voëltjie onder sy vlerk,  sweef Aasvoël terug grond toe. Die ander voëls was baie kwaad vir Neddikkie. Hulle het op hom gewag,  reg om al sy vere uit te pluk.
P11	Die klein voëltjie het gesien hoe kwaad hulle was,  en voor hulle iets kan doen,  vlieg hy vining in 'n leë slanggat in.
P12	"Met jou groot oë moet jy 'n ogie hou op die gat en as Neddikkie uit kom,  moet jy hom vang," sê die voëls vir Uil. En so het Uil voor die gat gaan sit om wag te hou.
P13	Maar die son was warm en Uil het vinnig aan die slaap geraak. Die klein voeltjie het skelm uit die gat geloer,  gesien dat Uil vas aan die slaap was,  en zz-zip,  weg is hy!
P14	Uil was baie verleë omdat hy die voeltjie laat ontsnap het. Nou jag hy net in die nag en deur die dag slaap hy,  weg van die ander voëls af.

images:

illustrations/pages/306.png
illustrations/pages/292.png
illustrations/pages/295.png
illustrations/pages/293.png
illustrations/pages/294.png
illustrations/pages/296.png
illustrations/pages/297.png
illustrations/pages/299.png
illustrations/pages/300.png
illustrations/pages/301.png
illustrations/pages/302.png
illustrations/pages/303.png
illustrations/pages/305.png
illustrations/pages/304.png
illustrations/pages/307.png

translations:

Afrikaans (Translation)	Koning Van Die Voëls	id=20077
Chinyanja (Translation)	Mfumu Ya Mbalame	id=15710
ChiTonga (Translation)	Mwami Wabayuni	id=15709
ChiTonga (Translation)	Mwami Wabayuni	id=18648
CiNyanja (Translation)	Mfumu Yambalame	id=18667
Dhopadhola (Translation)	Kere Pa Winyin	id=15763
English (Original)	King of the Birds	id=920
English (Adaptation)	The Clever Little Bird	id=5397
French (Translation)	Le Roi Des Oiseaux	id=12680
IciBemba (Translation)	Imfumu Yafyuuni	id=18687
isiXhosa (Translation)	Uncede Inkosi Yeentaka	id=17575
isiZulu (Translation)	Inkosi Yezinyoni	id=12645
isiZulu (Adaptation)	Ungcede Inkosi Yezinyoni	id=13601
Kikamba (Translation)	Musumbi Wa Nyunyi	id=3123
Kiswahili (Translation)	Mfalme Wa Ndege	id=3116
Lugbarati (Translation)	Opi Aria Yi Ni	id=3121
Lugwere (Translation)	Kabaka We Nyonyi	id=16552
Lumasaaba (Translation)	Umuyiinga We Binywiinywi	id=3117
Lumasaaba (Translation)	Umuyiinga We Binywiinywi	id=8697
Lunyole (Translation)	Habaha W’Enyuni	id=3119
Maa (Translation)	Olkínkí Le Oó Imotónyi	id=7206
Mampruli (Translation)	Ninsi Natitari	id=20388
Oluwanga (Translation)	Omwami Wa Amayoni	id=3120
Portuguese (Translation)	Rei Das Aves	id=16660
Sepedi (Translation)	Kgoši Ya Dinonyana	id=18160
Sesotho (South Africa) (Translation)	Morena Wa Dinonyana	id=20036
Setswana (Translation)	Kgosi Ya Dinonyane	id=15043
SiLozi (Translation)	Mulena Walinyunywani	id=18730
Tshivenda (Translation)	Khosi Ya Zwiṋoni	id=18183
Xitsonga (Translation)	Hosinkulu Ya Swinyenyana	id=18871
