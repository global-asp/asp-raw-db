url:	https://africanstorybook.org/reader.php?id=35060&d=0&a=1
id:	35060
title:	Abelo ni cidole ca alumbu ŵawo
author:	Ahmmardouh  Mjaya and Lyna  Tchale
artist:	Jesse Breytenbach
lang:	Ciyawo (Malawi)
level:	Longer paragraphs
lic:	Creative Commons: Attribution 4.0
thumb:	http://africanstorybook.org/illustrations/covers/35060.png
desc:	Ngani jakutesya lungwanu jakwaya mcanda ni mlumbugwe

page_text:

P1	Paliji pana mcanda lina lyakwe Abelo. Jwalakwejo jwakolosisye ngolo. @@Abelo nganakola jwakwendesya ngolo jawo jasambanojo. Ŵalakwewo ŵasalile alumbu ŵawo a Meli kuti, "Ngusosa jwakwendesya ngolo jangu. Conde mumbe cidole cenu. Cidoleci mpaka cikombolece kutama mu ngolomu."
P2	Nambo a Meli ŵatite, "Manya, une ngusosa cidole cangu." A Meli piŵakanyisye cidole cawo, Abelo ŵalukele. Ŵalakwewo ŵakamwile cidoleco ni kuciwuta. @@A Meli ŵawutile mkono wine wa cidoleco. Abelo ŵawutie nombe a Meli wawutile soni. Mkono wa cidoleco wacuŵice.
P3	A Meli ŵalisile ni kuwutucila kwa mama ŵawo. "Mama mlole," ŵatite m'yo ŵalakwewo, "Abelo awutile mkono wa cidole cangu nipo mkono wakwe ucuŵice. Ŵalakwewo asosileje kuti cidole cangu citame mu ngolo jawo nambo une sosileje kuti ng'andeje naco cidoleco." @@Mama ŵawowo ŵatite, "Abelo nganatenda yambone."
P4	Mamawo ŵaganisisye yakuti atende kuti Abelo akasayikwaya soni yidole ya alumbu ŵawowo. Mamawo ŵapatile kalunda. @@Ŵalakwewo ŵapite kwa ajawo ŵaŵaliji Dokotala ni kwaŵenda kuti, "Conde, ngusosa mungamucisye." Dokotalajo ŵajanjile kuti, "Mjangu, nankamucisye mwanti uli?"
P5	Mamawo ŵatite, "Mwanangu Abelo akutenda yangalumbana moŵa agano. Ŵalakwewo acuŵile mkono wa cidole ca alumbu ŵawo. Abelo ngakwenela kutenda yeleyi.@@Malaŵi cinasalile kuti ayice naco cidoleco kwa mwe kuti cimciŵilile soni mkono wakwewo."
P6	"Conde cimcasalila Abelo kuti akwenela kumlipila pa masengo gacimcitendago. Ŵalakwewo nganakola mbiya, ni cimcasalila kuti apukute galimoto jenu jekulungwa jajikusaŵaga ni luwundu ndema syosope jila," mamawo ŵatite m'yo. @@Ajawowo ŵasecile ni kuti, "Ee-ee! Yele yiciŵa yambone."
P7	Mama ŵawo Abelo ŵapite kumangwawo. Ŵalakwewo ŵawusisye Abelo kuti, "Ana naga mli mlwasile kapena kuwulala mkusajawulaga kwapi?" Abelo ŵajanjile kuti, "Naga ndili mkulwala kapena ndili mbulele ngwenela kwawula kwa a Dokotala." @@Mama ŵawo Abelo ŵatite, "Mciwulesye cidole ni mkwenela kucijawusya kwa a Dokotala."
P8	M'yoyo Abelo ŵapite kwa a Dokotala ni cidoleco. "Cidoleci ciwulele kwejinji. Mama ŵangu asalile kuti mbice naco kwa wawo. Ana a Dokotala mpaka mkombolece kuciŵicilila mkono wine?" @@A Dokotalawo ŵakundile kucikolosya cidoleco. Ŵalakwewo ŵakombwele kulinganya mkono wine wasambano.
P9	A Dokotalawo ŵasalile Abelo kuti, "Cidoleci cikwete mkono wine wasambano. Mmwe mkwenela kundipila. Mkwete mbiya silingwa?" @@Abelo ŵajanjile kuti, "Conde a Dokotala, une jwangali mbiya silisyose. Une ngaŵa mkwalipila wawo pa masengo gakamwile."
P10	A Dokotala ŵatite, "Cambone! Nganimkola mbiya silisyose? Galimoto jangu jekulungwa jinyaleye mnope! Mpukute galimoto jangujo nipo gelego ni cigaŵe malipilo gacimumbe une." @@Abelo ŵajigele ndowa ja mesi ni kaguwo keswela. Papite ndaŵi jelewu kuti amalisye kucapa galimotojo.
P11	Kaneko Abelo ŵajigele cidoleco ni kuja kwapa a Meli. A Meli ŵasengwile nipo ŵasalile Abelo kuti, "Mmwe mli alumbu ŵangu ŵambone. Ngumtogolela ligongo lya kucikolosya cidole cangu." @@"Pepani mlumbu gwangu ligongo lya kutenda yindu yakumsakalisya," ŵatite m'yo Abelo.
P12	Kutyocela lyele lyuŵalyo, Abelo ŵalesile kujigala yindu ya alumbu ŵawo. Ŵalakwewo ŵatesile soni yakomboleka kuti alece yakwalukalila alumbu ŵawowo. @@Abelo ŵakumbucile yi ŵatite pakutetemya kucapa cigalimoto ca a Dokotala cila. Ŵalakwewo ŵaganisisye kuti malipilo ga kulukala ni konaga yindu galiji gangalumbana.

images:

illustrations/pages/25399.png
illustrations/pages/25393.png
illustrations/pages/25394.png
illustrations/pages/25395.png
illustrations/pages/25396.png
illustrations/pages/25398.png
illustrations/pages/25397.png
illustrations/pages/25399.png
illustrations/pages/25400.png
illustrations/pages/25401.png
illustrations/pages/25402.png
illustrations/pages/25403.png
illustrations/pages/25404.png

translations:

Afaan Oromo (Translation)	Abeeliif Ashaangulliitii Obboleettii isaa	id=35504
Afrikaans (Translation)	Abel en sy sussie se pop	id=37755
Amharic (Translation)	አቤልና የእህቱ አሻንጉሊት	id=21583
Amharic (Translation)	አቤልና የእህቱ አሻንጉሊት	id=21585
Chichewa (Translation)	Abel ndi chidole cha mchemwali wake	id=34950
Chinkhonde (Translation)	Abelo ni cidoli ca mulumbu wake	id=34984
Chitonga (Malawi) (Translation)	Abelu ndi chidoli chamuzichi waki	id=35009
Citumbuka (Translation)	Abel na mwanchi wamdumbu wakhe	id=35036
Ellomwe (Malawi) (Translation)	Abel na echidolle ya murokoriye	id=35094
English (Original)	Abel and his sister's doll	id=21513
English (Adaptation)	Abel and his sister's doll (Colour-in)	id=21518
French (Translation)	Abel et la poupée de sa sœur	id=33148
isiXhosa (Translation)	U-Abheli nonodoli kadade wabo	id=37838
isiZulu (Translation)	U-Abel nonodoli kadadewabo	id=37717
Kanuri (Translation)	Ngwalimi-a Fero Karamabe Yanzǝganabe-a	id=32287
Khoekhoegowab (Translation)	Abeli tsî ǃgâsas di popis tsîra xa	id=24666
Kinyarwanda (Translation)	igikinisho cya mushiki wa Abeli	id=23375
Kiswahili (Translation)	Abeli na mwanasesere wa dadake	id=34487
Luganda (Translation)	Abelli ne dolle ya mwanyinaze	id=23013
Lugwere (Translation)	abel ne ekidole ekya mwonyoko weh	id=23826
Lusoga (Translation)	Aberi ni dole wa mwaninha	id=24879
Lusoga (Translation)	Abeli ni doli wa'mwanhinha	id=31009
Oshikwanyama (Translation)	Abel nokapopifa kamumwaina	id=24148
Oshindonga (Translation)	Abel nokapopitha koka mwaina kadhona ke	id=23906
Otjiherero (Translation)	Abel no mbopi jomute kue	id=24176
Rukwangali (Translation)	Abel nosipopisa sampanzendi	id=31496
Runyankore (Translation)	Abeeri Na Dolle Ya  Mwine Nyina	id=24026
Sepedi (Translation)	Abele le mpopi wa sesi wa gagwe	id=33457
Sesotho (Lesotho) (Translation)	Abele le popi ea ausi oa hae	id=36336
Sesotho (South Africa) (Translation)	Abele le popo ya ausi wa hae Palesa	id=33369
Siswati (Translation)	Abel namdoli wadzadzewabo	id=33394
Tshivenḓa (Translation)	Avhele  na mpopi wa khaladzi awe	id=34293
Xitsonga (Translation)	Hlanganani na n'wampopi	id=34160
