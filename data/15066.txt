url:	http://africanstorybook.org/reader.php?id=15066&d=0&a=1
id:	15066
title:	Shinser She  Á Bvəʼəyín
author:	Beatrice Tafon Takeh
artist:	Magriet Brink
lang:	Lámnsoʼ
level:	First paragraphs
lic:	Creative Commons: Attribution 3.0
thumb:	http://africanstorybook.org/illustrations/covers/15066.png
desc:	Wónlě ns̀um ámóʼó-oò shiy anàʼ abàa

page_text:

P1	Yì-iì dzə̀ é ghan símóʼ sí fó yà ngùʼ,  wónlě nsùm ámóʼó abaà,  anàʼ ve áwune-eè shiy abaà,  á nèn lò lày. Áwune tàʼ nyám sìy,  ndzə sə́n.
P2	Mo ndzə sənen,  áwune nèn yèn kikaʼay a kí bán e lav yìmòʼ. Á yén bey,  e nèn sìysì ji áwune wàá du,  e lòn kirəʼ kée shiíy sho.
P3	Áwune dù,  e kùmrì shúu lav. Wú mvə̀ʼə̀m,  áwune nəə́. Wónlě vilum vìne yòʼ-oò lo yèn wír e lav,  yii bèy,  á yú ji wìr,  a yì shaʼtì áwune.
P4	Yì-iì yòŋ jii,  "Dzə̀ mo shinser,  vèn mvəʼ ntòn,  e vèn yèn viyíkir sho. Vèn mvəʼ ntòn Nsoʼ,  e nò ŋkaŋ kighìn wo wù dzəə̀n shó."
P5	Shinser shìy shi nèn siìr wún və́ fó,  e nèn fəə̀,  a dù.
P6	Wónlě nsùm vìyi yíkír,  e nò,  e beèrì feyì. Áwune nèn fəə̀ fó lav,  a dù.
P7	Mo á du,  kwaʼtì ye bií nèn wìy aáwuné kitu. Á nèn a jeykír jii,  "Feyì,  bó yòʼ dzə̀ kí kòóy ji shinser shi tár ver." Á jéykír bey,  e nèn sə̀ə́y ji á kfə́n á e bàm,  e dù,  e bvə̀ʼə́y shinser shee shooy.
P8	TÁ nèn kfə̀n é bàm é lav fèy,  e bvə̀ʼə́y shinser shìy. Mo á bvəʼəyin,  shinser shìy wùn à lav nèn sàsìn,  e tàʼrí,  e lày. Á nèn yèn,  aáwune sí tíy a dzə̀ fó ndzə e ŋgèŋgèr.

images:

illustrations/pages/9717.png
illustrations/pages/9711.png
illustrations/pages/9712.png
illustrations/pages/9710.png
illustrations/pages/9713.png
illustrations/pages/9714.png
illustrations/pages/9715.png
illustrations/pages/9716.png
illustrations/pages/9717.png

translations:

Afrikaans (Translation)	Die Luis Wat Doodgedruk Is	id=11298
Afrikaans (Translation)	Die Platgedrukte Luis	id=11397
Afrikaans (Translation)	Vermorselde Luis	id=11521
English (Translation)	Crushed Louse	id=9787
French (Translation)	Le Pou Écrasé	id=10148
isiNdebele (Translation)	Intwala Eputjukileko	id=13071
isiXhosa (Translation)	Intwala Eyatyunyuzwayo	id=16475
isiZulu (Original)	Intwala Echotshiwe	id=9786
Luganda (Translation)	Enffa Y’Ensekere	id=11904
Portuguese (Translation)	O Piolho Esmagado	id=16563
