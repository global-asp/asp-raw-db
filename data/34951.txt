url:	https://africanstorybook.org/reader.php?id=34951&d=0&a=1
id:	34951
title:	Dezi wodabwitsa
author:	Ausward  Siwinda and Peter  Msaka
artist:	Siya Masuku
lang:	Chichewa
level:	First paragraphs
lic:	Creative Commons: Attribution 4.0
thumb:	http://africanstorybook.org/illustrations/covers/34951.png
desc:	Pa kamunda kena pamakhala Dezi

page_text:

P1	Kalekale, panali kamunda pafupi ndi kamudzi kena.
P2	Pamakhala kankhuku kotchedwa Dezi.
P3	"Ndikadzakula, ndimafuna kudzauluka m'mulengalenga," Dezi anatero.
P4	Nkhuku zinzake zonse zinamuseka.
P5	"Ndiwe wodabwitsa zedi," zinatero. "Sitidzasewera nawenso."
P6	"Dezi, tingathe tonsefe kukupiza mapiko athu koma ndikovuta kwambiri kuti nkhuku ziuluke." Mayi anamuwuza.
P7	Dezi analimbikirabe. Tsiku ndi tsiku, amayesera kukupiza mapiko ake. Kupi! Kupi! Kupi! Anayesera kukupiza mapiko ake koma analephera kuuluka.
P8	Akamayesera kuuluka, amaganizira atauluka mlengalenga, akuyang'ana nkhuku pansi. Amaganizira atauluka kuposa achacha ndi ananzenze. Mbalame zikudabwa, "Aaa! Nkhuku yowuluka"
P9	Ndiye kunali kupi! Kupi! Kupi! Tsiku lililonse Dezi amakupiza, mapiko ake.
P10	Amatha kunyamuka ndithu koma kenako amagwanso pansi.
P11	"Sindidzathadi kuwuluka! Dezi analira kwa mayi ake. "Nkhuku zina zija zimanena zoona."
P12	"Dezi, ndiwe wosiyana ndi nkhuku zinazi. Sizimafuna kuwuluka koma iwe umafuna! Ungathe," mayi anatero.
P13	Mawa lake, Dezi anakwera pa mwamba pa khola la nkhuku ndi kukupiza mapiko ake. Anawuluka mlengalenga, anakupiza mapiko ake, kupi! Kupi! Kupi! Kenako...
P14	Phwafaaa!
P15	Nkhuku zina zija zinaseka mokweza. "Ha ha ha! Tidakuuza iwe! Nkhuku sizingathe kuuluka"
P16	Koma tsiku lotsatira, Dezi anakwera pamwamba kwambiri, pothera pa denga la nyumba. Kupi! Kupi! Kupi! Dezi anakupiza mapiko ake.
P17	Anauluka mlengalenga akukupiza mapiko ake. Anakupiza ndi kukupiza mapiko ake.
P18	Anapitiliza kuuluka! Mphepo pansi pa mapiko ake inakankha mwamphamvu ndipo anauluka mlengalenga kuposa kale. Achacha ndi ananzenze anati, "Zodabwitsa! Nkhuku youluka!"
P19	Nkhuku zina zinafuna zitakhala ngati iye.
P20	Zinati, "Ooo Dezi, ndiwe wodabwitsa."

images:

illustrations/pages/15320.png
illustrations/pages/15299.png
illustrations/pages/15300.png
illustrations/pages/15301.png
illustrations/pages/15302.png
illustrations/pages/15303.png
illustrations/pages/15322.png
illustrations/pages/15305.png
illustrations/pages/15307.png
illustrations/pages/15308.png
illustrations/pages/15309.png
illustrations/pages/15310.png
illustrations/pages/15311.png
illustrations/pages/15312.png
illustrations/pages/15313.png
illustrations/pages/15314.png
illustrations/pages/15315.png
illustrations/pages/15316.png
illustrations/pages/15317.png
illustrations/pages/15318.png
illustrations/pages/15319.png

translations:

Afrikaans (Translation)	Ongelooflike Daisy!	id=21418
Asante Twi (Translation)	Daisy Nwanwani	id=38066
Chinkhonde (Translation)	Daisy wakuswigisha	id=34985
ChiTonga (Translation)	Iluba Mbotu	id=32872
ChiTonga (Adaptation)	Dezi Mubotu	id=37582
Chitonga (Malawi) (Translation)	Daise ndi minthondwi yaki	id=35011
CiNyanja (Translation)	Daisy Odabwisa	id=32860
CiNyanja (Adaptation)	Daisy Wodabwitsa	id=37581
Citumbuka (Translation)	Daisy wakuziziswa	id=35037
Ciyawo (Malawi) (Translation)	Adese ŵakusimonjesya	id=35061
Ellomwe (Malawi) (Translation)	Daisy odabwiha	id=35095
English (Original)	Amazing Daisy	id=15321
English (Adaptation)	Amazing Daisy	id=32309
French (Adaptation)	Incroyable Daisy	id=36541
IciBemba (Translation)	Daisy Wacisungusho	id=32856
IciBemba (Adaptation)	Daisi Wacisungusho	id=37701
isiNdebele (Translation)	U-Daisy omkarisomraro!	id=21508
isiXhosa (Translation)	U-Daisy omangalisayo!	id=21403
isiZulu (Translation)	U-Daisy omangalisayo!	id=21509
Khoekhoegowab (Translation)	Buruxa aniros, Daisys xa	id=31766
Kiswahili (Translation)	Daisy wa ajabu!	id=40030
Lhukonzo (Translation)	Daisy oweriswekerya	id=22383
Lumasaaba (Translation)	Daisy, ntsi ngokho ndayi	id=23982
Lusoga (Translation)	Deize Yeewuuniisa Baine	id=21293
Oshikwanyama (Translation)	Daisy omukumwifa	id=31571
Oshindonga (Translation)	Omunyanyukwi Daisy	id=31507
Otjiherero (Translation)	Ombande Daisy	id=31619
Portugues (Translation)	A incrível Daisy	id=38452
Rufumbira (Translation)	Daizy Wigitangaza	id=20943
Rukwangali (Translation)	Daisy gomuwa	id=31586
Sepedi (Translation)	Kgogo ya semaka!	id=21511
Sesotho (Lesotho) (Translation)	Deise ea makatsang	id=36338
Sesotho (South Africa) (Translation)	Daisy ya makatsang!	id=21521
Setswana (Translation)	Koko e e fofang!	id=21522
Siswati (Translation)	Daisy lomangalisako!	id=21406
Thimbukushu (Translation)	Daisy gho thitetu	id=32246
Tiv (Translation)	Ikpyu-ikpyu Ikyegh i kpiligh-iyol	id=40196
Tshivenḓa (Translation)	Daisy I No Mangadza!	id=21404
Xitsonga (Translation)	Xiluva Xo Hlamarisa Xa Daisy!	id=21402
