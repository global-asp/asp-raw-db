url:	http://africanstorybook.org/reader.php?id=13313&d=0&a=1
id:	13313
title:	Erono Akijal Itokon
author:	Simon Ipoo
artist:	Zablon Alex Nguku
lang:	Ngâ€™aturkana
level:	First paragraphs
lic:	Creative Commons: Attribution 3.0
thumb:	http://africanstorybook.org/illustrations/covers/13313.png
desc:	Poyo kidiama awi na alomit turkan

page_text:

P1	Ayei kolong ekile anyaritae Lodipo. Alomit ng'esi ka ng'aberu keng ng'aarei,  Akai ka Akitela.
P2	Aberu naapolon nabe Akai bon ng'esi eng'aranakini itokeng a Lodipo namuduki.
P3	Apei kolong'it tolimok aberu naachi,  Akitela,  Lodipo tama,  "Potu atowoto nakwap na eyei ekisil." Aremenete ng'imoe adakar naalomito kechi jiik. Etubulit Akai awose noi.
P4	Tolimok Lodipo Akitela tama,  nyemiekini ng'esi itokeng namuduki. Nakaneni,  toneikin Akitela tama emiekisi akimat bon anawiyong'orot. "Pe kiwotok ng'oni kane,  abong'i ayong nawi ang'ikatung'a," kigor Akitela.
P5	Amina Lodipo aberu Akitela lokojokon,  abu tachamu ng'akiro keng dio kisiakis akisuk akiwot. Esemee Akai,  aberu naapolon,  ng'akiro na asubasi ang'ibuloi.
P6	Eboi ata Lodipo alojomu alokwap ekitoe. Pe ayeni ng'esi ibore ni asuba. "Kikokini ng'oni kimiekini ng'esi anawiyong'orot bon ai?" tama Akai.
P7	Abu Lodipo ka ng'aberu keng kisiwoko ng'isikiria ng'iarei ng'iboro kech daang. Tosiwakis ekililing'at nyeyena akimat. Nakaneni,  egoro Akai kotere akimiekin atakeng anawiyong'orot bon.
P8	Kidong akimat nawiyong'orot. Kikalou tama: "Awesit a Lodipo ng'ina,  Ekitoe Ka ng'akinei,  nakolong kedounio,  nyitonoma tani akolong'a,  awesit ng'ina,  Awesiti a Lodipo ng'ina Eriamaros moru apoloni-a."
P9	Napei awoseta Lodipo ka ng'aberu keng,  todolut ng'imoe toremo adakar.
P10	King'ita ng'imoe ng'ulu akimat ewae lo ateni lokookeng. Tamasi ng'imoe akimat kiwapakini lokookeng ataara. Kimaima akimat kechi nyiara aberu naapolon ka ng'ide keng.
P11	Tolimoki kechi nabo tama taramutu emesek keng lokolong aramari Lodipo.
P12	Kiwapa ng'imoe awosit a Lodipo. Napei cha elomi kona,  toremo awi keng. Taara ng'esi ka aberu naachi.
P13	Abu Akai,  aberu naapolon tobong'o ka emesek,  toloma ka akimat wapei.

images:

illustrations/pages/6931.png
illustrations/pages/6927.png
illustrations/pages/6928.png
illustrations/pages/6929.png
illustrations/pages/6930.png
illustrations/pages/6934.png
illustrations/pages/6931.png
illustrations/pages/6932.png
illustrations/pages/6933.png
illustrations/pages/6935.png
illustrations/pages/6936.png
illustrations/pages/6937.png
illustrations/pages/6938.png

translations:

Afrikaans (Translation)	Die Gevaar Van Verwerping	id=11249
English (Original)	Danger of Abandoning a Mother	id=7549
isiXhosa (Translation)	Ingozi Yokulahla Umama	id=11462
Kiswahili (Translation)	Lodipo Amtoroka Mama	id=15937
Lusoga (Translation)	Ebizibu Byo Ku Leka Omuzaile	id=21382
Sepedi (Translation)	Danger of Abandoning a Mother	id=11468
