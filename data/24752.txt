url:	https://africanstorybook.org/reader.php?id=24752&d=0&a=1
id:	24752
title:	Abby, dereva wa tuktuk wa kike
author:	Ursula  Nafula
artist:	Yirgalem  Birhanu
lang:	Kiswahili
level:	First paragraphs
lic:	Creative Commons: Attribution 4.0
thumb:	https://africanstorybook.org/illustrations/covers/24752.png
desc:	Hi ni hadithi inayopinga imani ya kijamii kwamba baadhi za kazi zinafanywa tu na watu wa jinsia moja.

page_text:

P1	Tuktuk ni gari lenye magurudumu matatu.

Linatumika kwenda sehemu moja hadi nyingine kwa haraka.
P2	Katika jamii yetu, uendeshaji gari la abiria ni kazi inayofanywa sana sana na wanaume.

Wanawake hawajihusishi sana nayo.
P3	Siku moja, Abby aliwaomba wazazi wake fedha ili alipe kujifunza kuendesha gari.

Wazazi wake walisema, "Kazi hii si nzuri kwa wanawake. Watu watasemaje?"
P4	Hata hivyo, Abby alisema, "Nina uwezo wa kufanya kazi yoyote inayofanywa na watu wengine." Alifaulu kuwashawishi.

Wazazi wake walimruhusu akaanza kujifunza kuendesha gari.
P5	Abby alikamilisha mafunzo hayo vizuri.

Wazazi wake walijadiliana hatua zilizofuata.
P6	Baadaye, walikubali kumnunulia tuktuk.

Abby alianza kuendesha tuktuk yake mjini Sokomoja.
P7	Siku moja alipata wazo zuri.

Aliweka tangazo kwenye mlango wa nyuma lililokuwa na namba yake ya simu.
P8	Tangazo lilisema, "Ninawasafirisha bila malipo, wanawake waja wazito, akina mama waliojifungua, na watoto."

Abby alianza kupokea simu kutoka kwao wakihitaji kusafirishwa.
P9	Abby alipata pesa kwa kuwasafirisha watu.

Hata hivyo, aliendelea kuwasaidia wasiokuwa na fedha zozote.
P10	Abby aliifurahia kazi yake. Watu wakongwe walimtakia baraka. Kila wakati wanakijiji waliongea kuhusu kazi yake.

Abby aliwaambia, "Mtu huvuna anachopanda!"

images:

illustrations/pages/27145.png
illustrations/pages/27153.png
illustrations/pages/27152.png
illustrations/pages/27154.png
illustrations/pages/27155.png
illustrations/pages/27149.png
illustrations/pages/27145.png
illustrations/pages/27148.png
illustrations/pages/27150.png
illustrations/pages/27151.png

translations:

Amharic (Translation)	አበበች ሴቷ አሽከርካሪ	id=24735
English (Original)	Abebech, the female bajaj driver	id=23862
Lusoga (Translation)	Abbigairi omuvuzi gha bbajaaji	id=26613
Lusoga (Translation)	Ebebech, omuvuzi oghepikipiki omugunha	id=29205
Tigrigna (Translation)	ኣበበች ጓል ኣንስተይቲ  ዘዋሪት ባጃጅ	id=25986
