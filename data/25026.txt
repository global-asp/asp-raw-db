url:	https://africanstorybook.org/reader.php?id=25026&d=0&a=1
id:	25026
title:	NASIRUMBI
author:	isabirye  ibrahim
artist:	Wiehan de Jager and Felicity Bell
lang:	Lusoga
level:	Read aloud
lic:	Creative Commons: Attribution 4.0
thumb:	https://africanstorybook.org/illustrations/covers/25026.png
desc:	Nasirumbi alisobola okuja ku Isomero

page_text:

P1	Yaliyo omughala oweriina Nasulumbi. Mubutufu, yayendha nga inho okusoma ebighandiike oby,oku isomero ebya mwanhina!
P2	Ekiserakye bwekyatuuka, yalira yagezaku okukweka ebighandiike ku bbaabba we. Aye bbaabba we yakizuula. Bbaabba we yali musanhufu kubanga yaliyo  omusadha omugaiga eyayendha okubayiza Nasirumbi.
"Otansindikiriza munhumba ya musadha wange ku myaka gino emito," yegayirira Nasirumbi. Aye bbaabba we tiyakiriza.
P3	Bbaabba wa Nasirumbi yamubuuza kyeyayendha okukola mukifo eky'okubayira. Nasirumbi yamukoba nti yayendha kuja ku Isomero nga mwanhinha Moses. Bbaabba we yamusekerera busekerere.
P4	"Lwaki oyenda okuja ku Isomero?" Bbaabba wa Nasirumbi yamubuuza.
"Bbaabba, nnhumirwa okusoma ebighandiike bya Moses era ndi mwekakafu nti ndhidha kola bulungi bwondikiza okuja ku Isomero zeena.
P5	"Lwaki me Moses aja ku Isomero?"
"Ye musadha!"
"Bbaabba, nze tiri mwana wo zeena?"
P6	"Nasirumbi, oli mughala wange. Alhaji Abudallah musadha mugaiga inho! Aidha kukugha kyonakyona kyewetaga."
"Bbaabba tyendha mpiya dhe! Nnhendha kuja ku Isomero!" 
"Olin'okumubayira nga okaali kuja bugembe omulundigwo ogwiraku," Bbaabba we yamukoba era yeefulumira.
P7	Omisana eryo, nga ava mu katale, Nasirumbi yasoma akatabo okuva mu bitongole ebitali by'agavumenti ebisikiriza abaghala okuja ku Isomero.
Eky'omukisa gwe, ofisi dhaibwe daali kumpi n'akatale, kale yajaayo era yabakobera buli kintu. Baasanhukira ensonga ye era bamufunira pulida eyatisatisa okutwala bbaabba we mu koti singa yali tamwikiriza kuja ku Isomero.
Pulida yeena yagezaaku okubona nti Nasirumbi takakibwa kubayira.
P8	Nasirumbi yasobola okuja ku Isomero era yaakulemera ekibiina. Yafuna obuyambi okusoma amateeka ku Yunivasite.
Bbaabba we yamwenhuminkirizaamu inho era yenenia olw'okuba nga yali alemeseiza obughanguzi obwa mughala we.
P9	Olwaleero, Nasirumbi mulwanirizi wa mbeera dha abantu ayamba abaghala abato abali mu mbera ndhala nga yeyalimu. Ayenda buli mughala ategere nti wamugaso nga  omulenzi yenanyena. Twenatwena twagayaga.

images:

illustrations/pages/6093.png

translations:

English (Original)	Abla	id=22177
English (Adaptation)	Abla	id=22406
