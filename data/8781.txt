url:	http://africanstorybook.org/reader.php?id=8781&d=0&a=1
id:	8781
title:	Atako Vɨ́lé Àfa Gèrì E'daápɨ Rɨ̀
author:	Doris Maandebo
artist:	Catherine Groenewald
lang:	Lugbarati (Official)
level:	First sentences
lic:	Creative Commons: Attribution 3.0
thumb:	http://africanstorybook.org/illustrations/covers/8781.png
desc:	Zámvá gǎ engápɨ Wátɨ̀á ‘dɨ̀rɨ zòɨ́mà bírìsì àzɨ́ ndrɨ̀zà rʉ́ ndʉ́ ‘dɨ̀lénɨ be. Atako mà bírìsì ‘dɨ̀ nɨ èrɨ mà àzàko àfaònzɨ́ yɨ sɨ̀ nɨ̀. zámvá ndérɨ̀ kà àvɨ̀bé mà tálábo

page_text:

P1	Atako nɨ́ ndráa ngà ovʉzʉ́ gǎkányaá rʉ rɨ̀ sɨ̌,  èrɨ mà ándrí nɨ ndráa èrɨ la bírìsì ndrìzàrʉ́ nɨ mà drɨ̀á. Atako mà awúpi edé ndráa èrɨ mà bírìsì 'dɨ̀ ndéndé sɨ̀.
P2	Bírìsì ndê mà wúrá o'bé ndráa 'ɨ ika sɨ̀,  bùlû sɨ̀ àzɨ́nɨ wúrá ìrɨ́bí ìríbí rʉ́ sɨ̀. Ejínɨ́ ndráa 'ɨ bírìsì àzɨ́ Atako mà ándríi vɨ́lé jóá 'dǎ 'dɨ̀yɨ be kʉ.
P3	Atako pɨ vɨ́lé àkú rɨ̀ mà àgeíá àngʉ̀ ndráa à'wɨ́,  drɨzàrʉ́ àzɨ́nɨ òparafɨ́ pɨe kárákàrà. Òtʉnʉkʉá, ànɨ́kánɨ àzɨ́nɨ órí yɨ vɨ́nɨ ndráa 'dǎ kárákàrà ìndɨ̀. Te àfa ònzɨ́ 'dɨ̀yɨ mà àzɨ́ àlʉ nɨ elónɨ́ ndráa Atako mà ruá àlʉ nɨ kʉ.
P4	Èrɨ mà ándrí 'yo kɨ́nɨ̀ "Atako mà bírìsì 'dà nɨ èrɨ mà àgeí tè àfa ònzɨ́ 'dɨ̀yɨ sɨ̀ nɨ̀."
P5	Atako nɨ ndráa mvá àzɨ́ òndʉ̀á rʉ́ nɨ. Nì ndráa pàrí 'bánɨ́ yí à'di ekózʉ́ rɨ̀ rá.
P6	Nì vɨ́nɨ átà ndráa 'ɨ́mà díi mà jó ngʉ̀á yàrɨ̀ rá. Èrɨ òku mu 'ɨ́mà díi vɨ́lé 'dálé ngàmɨ́á lésú mvu cɨ́cɨ́.
P7	O'dú àzɨ́nɨ àlʉ,  Atako mà drìlé ba nɨ́ ovʉzʉ́ yo rɨ̀. ó'dú 'dàsɨ̀ ko drì mʉ́ 'ɨ́mà díi vɨ́lé 'dálé ká te awɨ́ cá kʉ yé. Àvɨ̀ kʉ́ 'bé táláá. Òrì ndè Atako nɨ káyɨ̀.
P8	Ngà dɨ́ rɨ́ patí élípákʉ rʉ́ rɨ̀ mà ètɨ́á àzàkoma tèzʉ́ engázʉ́ 'bá cɨ́rɨ̀ vʉ́. Sâ were vʉ́tíá ó'dú 'be èrɨ rá díká orobí e'dó èrɨ òbɨ̌.
P9	Orobí òbɨ̀ èrɨ kɨ́nɨ̌: La 'ɨ 'ɨ́mà bírɨsì àtandʉ́ rʉ́ 'dà mà drìá. Òkʉ́ àzɨ́ e'dápɨ èrɨ mà díi lé nɨ rɨ èrɨ mà àgeí tě nɨ̀. òkʉ́ ndê gu èrɨ nɨ́ cɨ̀nyà àzɨ́nɨ fè èrɨ nɨ́ ngàmíà lésú bàkúlè àmbó nɨ mà alɨ́á.
P10	Atako zì 'ɨ́mà mile è'yere. Èrɨ nɨ́ àngʉ̀ nèzʉ́ 'bʉ̀á rɨ̀á,  nè àrɨ́á àzɨ́nɨ gǎkányaá ndrɨ̀zà patí síá 'ɨ́mà drìlíá 'dǎ.
P11	Atako kà mú engá oru 'boó,  àrɨ́á gǎkányaá ndrɨ̀zà rɨ̀ e'dó Atako mà drì cé. Atako e'dó àrɨ́á ndê mà vʉ́ti bɨ̌.
P12	Atako ecá pàrí àzɨ́ gèrì yɨnɨ́ yɨ awazʉ́ ìrì nɨá. Àrɨ́á ndrɨ̀zàrɨ̀ e'bé bírìsì àzɨ̀ 'ɨ ejípɨ Atako vɨ́lé rɨ̀ be nɨ.
P13	Atako kà mú bírìsì 'dà e'dʉ́ 'boó,  nè pámvʉ́ àzɨ́ rá nì rá 'dà ɨ́mà andríi mà pámvʉ́ nɨ. Cotí nè yí à'di pàrí yɨ nɨ́ òku yí à'di ekózʉ́ rɨ̀ mà alɨ́á rɨ̀.
P14	'Bá Atákó pɨ vɨ́lé àkúá 'dɨ̀yɨ ngó ongó àzɨ́nɨ tú ongó Atako nɨ a'ɨ́zʉ́ àkúá. Likɨ́ ndrí,  ozó zá nɨ àzɨ́nɨ zʉ́ àyɨ̀kò yɨ mà mvá nɨ́ ecá àkúá kílílí rɨ̀sɨ̀.
P15	Atako rɨ dɨ́ 'ɨ́mà bírìsì àtandʉ́ rʉ́ 'dà.mà drìá ká rɨ dɨ́ zá ozózà àzɨ́ mbgurufʉ nɨ nyá àyɨ̀kòsɨ̀ ndò.

images:

illustrations/pages/6007.png
illustrations/pages/5845.png
illustrations/pages/5846.png
illustrations/pages/5847.png
illustrations/pages/5848.png
illustrations/pages/5996.png
illustrations/pages/5997.png
illustrations/pages/5999.png
illustrations/pages/6000.png
illustrations/pages/6001.png
illustrations/pages/6002.png
illustrations/pages/6003.png
illustrations/pages/6004.png
illustrations/pages/6005.png
illustrations/pages/6006.png
illustrations/pages/6007.png

translations:

English (Original)	Akai's Special Mat	id=6008
French (Translation)	La Natte Spéciale D’Akai	id=9301
French (Translation)	Akai Et Sa Natte Spéciale	id=10137
Fulfulde (Translation)	Daago Nyeenyungo  Ngo Rakiya	id=10013
Hausa (Translation)	Tabarmar Ta Masumman Ta Akai	id=9978
Kanuri (Translation)	Buji Masamanne Nanaye	id=10040
Kiswahili (Translation)	Mkeka Wa Akai	id=7860
Lámnsoʼ (Translation)	Ghám Akai Ye Tayíné	id=15057
Luganda (Translation)	Omukeeka Gwa Nakaayi Ogwenjawulo	id=8273
Lumasaaba (Translation)	Lusamba Lwa Kakayi Lwaburaawa	id=8272
Lunyole (Translation)	Omukeeka Gwa Akai Omutoongole	id=8396
Lusoga (Translation)	Nkaayi Noomukeeka Omulobole	id=7893
Maa (Translation)	Esos E Naserian	id=7858
Ng’aturkana (Translation)	Akapet Nabekot Na Akai	id=7038
Oluwanga (Translation)	Liyambo Lia Akai	id=8271
Portuguese (Translation)	O Tapete Especial De Akai	id=16096
Sepedi (Translation)	Mmetse Wa Akai Wa Bohlokwa	id=7493
Sepedi (Translation)	Moseme O Itsheng Wa Akai	id=10697
Setswana (Translation)	Moseme Wa Ga Akai  O O Kgethegileng	id=7772
siSwati (Translation)	Imadi Yathembi Lebalulekile	id=13073
Zarma (Translation)	Akay Tangaraa Kaŋ Ga Maamaacandi	id=10104
