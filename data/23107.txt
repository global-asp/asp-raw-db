url:	https://africanstorybook.org/reader.php?id=23107&d=0&a=1
id:	23107
title:	Hadithi ndefu ya Jojo
author:	Ursula  Nafula
artist:	Marleen Visser
lang:	Kiswahili
level:	First sentences
lic:	Creative Commons: Attribution 4.0
thumb:	https://africanstorybook.org/illustrations/covers/23107.png
desc:	Chifu wa Kijiji kilichoitwa Maumbo Mengi aliipoteza pembe yake maalumu ambayo ilipulizwa mwanzoni mwa sherehe ya upanzi wa mimea. Jojo anafunga safari kwenda kuitafuta pembe hiyo

page_text:

P1	Chifu aliyeitwa Mfupi na Duara, alilia, "Nina tatizo kubwa sana."
P2	"Nimeipoteza pembe yangu inayotumika wakati wa upanzi," Chifu Mfupi na Duara alisema.
P3	"Nitaipata pembe yako. Nitaenda kuitafuta nyumbani kwa Mjomba Mstatili," Jojo alisema.
P4	Jojo na Mjomba Mstatili walitafuta kila mahali lakini hawakuipata ile pembe.
P5	"Nenda uone ikiwa Mama Pembetatu anayo ile pembe," Mjomba Mstatili alisema.
P6	Jojo alifika nyumbani kwake akanywa maji baridi kabla kuendelea na safari.
P7	Jojo alimtembelea Almasi na kumwuliza ikiwa angeweza kuambatana naye.
P8	"Si mbali lakini nitatayarisha chakula kidogo ili tubebe," Almasi alisema.
P9	Almasi na Jojo walipumzika na kula chakula chao chini ya mlima wa pembetatu.
P10	Walipokuwa wamepanda nusu ya mlima, walimwona buibui na utando wa ajbu.
P11	Jojo na Almasi walifika  nyumbani kwa Mama Pembetatu
P12	"Chifu hakuacha pembe yake hapa," Mama Pembetatu alisema.
P13	Mama Pembetatu alijua mahali wangeipata ile pembe.
P14	Ilikuwa jioni walipowasili nyumbani kwa Chifu Mfupi na Duara.
P15	Mama Pembetatu alimwelekezea chifu kidole. "Umeifunga pembe yako kichwani."
P16	Chifu Mfupi na Duara alimpa Jojo ile pembe kuipuliza. Wote walifurahi tena.

images:

illustrations/pages/19917.png
illustrations/pages/19902.png
illustrations/pages/19903.png
illustrations/pages/19904.png
illustrations/pages/19905.png
illustrations/pages/19906.png
illustrations/pages/19907.png
illustrations/pages/19908.png
illustrations/pages/19909.png
illustrations/pages/19910.png
illustrations/pages/19911.png
illustrations/pages/19912.png
illustrations/pages/19913.png
illustrations/pages/19914.png
illustrations/pages/19915.png
illustrations/pages/19916.png
illustrations/pages/19917.png

translations:

English (Original)	Little Jojo's long tall tale	id=19923
English (Adaptation)	Little Jojo's long tall tale	id=20147
isiNdebele (Translation)	Indatjana kaJojo ede	id=20783
isiZulu (Translation)	Indaba kaJojo omncane	id=20588
Sesotho (South Africa) (Translation)	Pale e telele ya Jojo e monyenyane	id=20830
Siswati (Translation)	Indzaba lendze yaJojo lomncane	id=20778
