url:	http://africanstorybook.org/reader.php?id=8433&d=0&a=1
id:	8433
title:	Siku Niliyopotea Sokoni
author:	Pete Mhunzi
artist:	Catherine Groenewald
lang:	Kiswahili
level:	Longer paragraphs
lic:	Creative Commons: Attribution 4.0
thumb:	http://africanstorybook.org/illustrations/covers/8433.png
desc:	Siku Etabo alipopata umri wa miaka sita mama yake pamoja na mama mdogo walimpeleka hadi mji mbali sana kwenda sokoni kwa mara ya kwanza.  Huko sokoni lilitokea tukio la ajabu ambalo mwishowe lilimpatia zawadi nzuri sana.

page_text:

P1	Mimi ninaishi katika kijiji cha Kakuma. Ni mahali pakavu penye miti ya miiba na joto jingi. Kakuma,  kuna mbuzi wengi. Wenyeji wengi hupanda baiskeli. Sokoni kuna maduka machache madogo.
P2	Asubuhi moja,  mamangu aliniita akasema,  "Etabo,  leo umefika umri wa miaka sita nasi tutakupa zawadi." Nilimuuliza nikiwa na furaha tele,  "Zawadi gani? Zawadi gani?"  Akajibu,  "Utafuatana nasi kesho twende sokoni. Tutapanda basi." Hiyo ingekuwa safari yangu ya kwanza kwenda soko kubwa.
P3	Keshoye,  tulikwenda kwenye kituo cha basi. Nilisimama kati ya mama na shangazi. Nilijisikia mdogo sana nikiwa kati yao. Nilikuwa nimevaa suruali mpya ya bluu na fulana nyekundu.
P4	Basi lilikuwa limejaa kwa hivyo ilibidi mama anipakate.   Nililala njia nzima Kwa vile nilikuwa nimechoka sana kutokana na joto. Njiani sikuona chochote.
P5	Jua lilikuwa limeanza kuchomoza tulipofika sokoni. Langoni,  palikuwa na mama muuzaji wa nafaka.   Pembeni,  walikuwapo wanaume wawili waliokuwa wakiviandaa viazi vitamu. Upande wa pili,  mama mmoja mfupi alishika helikopta ya rangi ya bluu iliyometameta. Nilipoina,  niliita,  "Mama,  mama,  tazama helikopta ile!"
P6	Katikati ya soko,  kulikuwa na kibanda kikubwa. Matunda aina nyingi yaliuzwa pale. "Yanaitwaje matunda haya?" Nilimuuliza mama huku nikimwonyesha aina ambayo sikuwahi kuiona.
P7	Niliendelea kuuliza,  "Na haya je?" Mama akajibu,  "Haya ni matofaa." Kati ya matunda yote kibandani,  nilipenda matofaa zaidi. Nilipotazama umbo na rangi yake,  niliwazia utamu wake. "Tafadhali mama ninunulie tofaa moja?" Niliuliza.
P8	Pindi nilipopewa tofaa,  niliuachilia mkono wa mama,  nikalishika tunda kwa mikono miwili. Nililitafuna pole pole nikaonja utamu wake. Nilikuwa sijawahi kulionja tunda tamu kama tofaa.
P9	Nilipomaliza kulila tofaa,  niligeuka kuongea na mama,  lakini hakuwepo! Nilimtafuta mahali tulipotoka,  lakini sikumwona yeye wala shangazi. Nikamuuliza mama muuzaji nafaka,  lakini hakujua walipo. Nikaanza kulia.
P10	Baadaye,  mama mmoja alinishika mkono na kuniongoza walipokuwa watoto wengine. Mzee mmoja mwenye ndevu aliniuliza,  "Jina lako nani mwanangu?" Huku nikilia,  nilimjibu,  "E-ta-bo."
P11	Nilianza kujiuliza kama watoto pia huuzwa sokoni. Mara nikaacha kulia ili nione kama wanunuzi wa watoto walikuwepo chumbani mle. Baada ya muda alikuja mama mmoja akamchagua mmojawapo wa watoto. Nikawaza,  "Mimi nikichaguliwa,  sitarudi nyumbani tena?"
P12	Kisha nilimsikia yule mwanamume mwenye ndevu akiuliza,  "Etabo yuko wapi?" Nililia zaidi nikisema,  "Lakini mimi sitaki kwenda na wewe!"  Nikatoroka.
P13	Walipolisikia jina langu likiitwa,  mama na shangazi walikimbilia chumbani humo. "Etabo,  Etabo." Illita sauti niliyoitambua kuwa ya mamangu.
P14	Nilimkumbatia mamangu. Kisha shangazi akasema,  "Etabo,  tulikuwa tunakutafuta tukupe zawadi yako ya siku ya kuzaliwa." Aliitoa helikpta iliyometameta ya rangi ya bluu kutoka kwenye mfuko mkubwa alioubeba. "Hii hapa zawadi yako!" Akasema mama.

images:

illustrations/pages/1447.png
illustrations/pages/1448.png
illustrations/pages/1449.png
illustrations/pages/1450.png
illustrations/pages/1451.png
illustrations/pages/1452.png
illustrations/pages/1453.png
illustrations/pages/1454.png
illustrations/pages/1455.png
illustrations/pages/1456.png
illustrations/pages/1457.png
illustrations/pages/1458.png
illustrations/pages/1459.png
illustrations/pages/1460.png
illustrations/pages/1460.png

translations:

Afrikaans (Translation)	My Eerste Dag By Die Markie	id=11360
Afrikaans (Translation)	My Eerste Dag by die Mark	id=11366
English (Original)	My First Day at the Market	id=2109
English (Adaptation)	How I Got Lost At The Market	id=21449
French (Translation)	Ma Première Visite Du Marché	id=9926
French (Translation)	Ma Première Journée Au Marché	id=10184
Fulfulde (Translation)	Arannde Am Juuraade Luumo	id=10010
Gurene (Translation)	Mam Pͻsega Da’a Ko’A	id=12669
Hausa (Niger) (Translation)	Farkon Zuwana Kasuwa	id=9975
isiNdebele (Translation)	Ilanga Lami Lokuthoma Evikilini	id=11089
isiZulu (Translation)	My First Day at the Market/ Ngosuku Lwami Lokuqala Emakethe	id=11531
Kikamba (Translation)	Mũthenya Wakwa Wa Mbee Ndũnyũ	id=2524
Likpakpaanl (Translation)	Ma Jan Aawiindaal Kinyaŋ Ni	id=18780
Luganda (Translation)	Olunaku Lwe Nasooka Okugenda Mu Katale	id=2525
Ng’aturkana (Translation)	Akwaar Kang Na Eking'aren Alomaket	id=7063
Portuguese (Translation)	O Meu Primeiro Dia No Mercado	id=18861
Zarma (Translation)	Ay Habu Koyyaŋ Sintina	id=10101
