url:	https://africanstorybook.org/reader.php?id=38695&d=0&a=1
id:	38695
title:	Mmantsae Moche Diale nemandla elilanga
author:	Thembekile Malibe
artist:	Omphemetse Patient Ramatlhatse
lang:	Siswati
level:	First paragraphs
lic:	Creative Commons: Attribution 4.0
thumb:	http://africanstorybook.org/illustrations/covers/38695.png
desc:	Sikhuluma ngemsebenti wa Professor Mmantsae Moche Diale

page_text:

P1	——Lencwadzi ikhuluma nga Mmantsae Moche Diale, Sosayensi wase Mzansi Afrika.Mmantsae nguSosayensi lofundza ngemandla labuya elangeni, netindlela tekutsi bantfu basebentise lamandla agesi.
P2	“Bafundzi ngifuna kunicocela ngalomunye Sosayensi lobalulekile walapha emzansi Afrika,” kusho Thishela Mpilo“Lo Sosayensi wacala imphilo yakhe kulesinye setigodzi letincane tase Limpopo lowatsi kamuva waba nguSosayensi losetulu.”Thishela wachubeka watsi, “Khumbulani, iPhysiks iyisayensi yetemvelo lesuselwa etibalweni.”
P3	Thishela uyachubeka, “Lichawe letfu lesayensi lesitawukhuluma ngalo lamuhla ngu Mmantsae Moche Diale.”“Watalelwa e Ga-Masemola lekuyindzawo lesemakhaya e Limpopo. Wafundza esikolweni i Sekobetlane Maphutha.”“Bekunemapali lamakhulu agesi lebeka fakwe adzabula ekhatsi lapha esigodzini sakubo. Kepha kulesigodzi sakubo bekute gesi.”
P4	“Asengumtfwana abenenshisakalo yekwati ngemandla agesi nekutsi atfolakala njani. Abekakwati kutsi wonkhe umuntfu kufanele abe nemandla lanele agesi kute akhone kuhlangabetana netidzingo takhe.”Thishela waphumula kancane nendzaba yakhe wabuta, “Iyini leminye imitfombo yemandla agesi?”
P5	“Emalahle angumtfombo lobalulekile. Sishisa emalahle kute sente gesi,” kusho Nhlavu.“Yebo, kepha umhlaba wetfu uphelelwa ngemalahle naleminye imitfombo yemandla agesi langakhoni kuphindze isebentiseke.“Lilanga nemoya imitfombo lengaphindza isebentiseke,” kungeta Sphe, nathishela wakhombisa kuvumelana naye ngenhloko.
P6	Thishela wachubeka nendzaba yakhe, “Ebuncaneni Mmantsae bekakwati kutsi ufuna tindlela tekutsi wonkhe umutfu atfole gesi longabiti kakhulu futsi lohlobile atfolakale etikwe mitfombo lengaphindze isebentiseke.”“Wafundza tibalo nesifundvo seSayensi yetemvelo esikolweni, futsi abekayitsandza I physiks, abekakwati kutsi ufuna kufundza I Physiks eNyuvesi,” kwasho Thishela.
P7	“Bantfu babuta Mmantsae, ‘Ucabanga kutsi yini lotayenta nge Physiks? Nje ungawutfola umsebenti?’ Bamcedza emandla.”“Ufundzele ticu tetesayensi etikweni letemfundvo, kute abe ngu thishela we Sayensi. Abekanenshisakalo futsi yeku fundza ngemitfombo yemandla agesi lengaphindza isebentiseke,” kusho Thishela.
P8	“Thishela, ngubani umuntfu lebekabuke kuye Mmantsae njengelichawe lakhe ngalesosikhatsi?” kubuta Sphe.“Bekulidlanzana labomake lebebasebenta emkhakheni we physiks, futsi bebabancane kakhulu bomake belibala lelimnyama kuwo lomkhakha,” kuphendula Thishela.“Mmantsae usebente nabo Sosayensi labadvuna kuphela. Bekute bomake base Mzansi Afrika lebekangabuka kubo njengemachawe akhe ngaleso sikhatsi.
P9	“Ngemuva kweminyaka leminyenti Mmantsae afundza waba ngu Profesa weteSayensi. Nyalo unguThishela nemcwaningi wase Nyuvesi,” thishela Mpillo utjela likilasi.“Ulichawe lawo wonkhe umuntfu longumake welibala lelimnyama loku sayensi, ikakhulu labaku Physiks.”“Wenta lucwaningo lolubalulekile,” kusho thishela.
P10	Thishela wachaza, “Lucwaningo lwakhe lugcile ekutsini atfole tindlela tekutfola emandla latfolakala elangeni ngebunyenti, nekuwagcina lawo mandla.“Emandla elilanga lagciniwe angasentjentiswa kuniketa gesi etindzaweni tasemakhaya.”“Emandla agesi latfolakala elangeni awabiti kakhulu futsi ayaphindza asebentiseke.”
P11	Thishela wabuta, “Ningakwati kungitjela kutsi kusho kutsini, lokungaphindze kusebentiseke nalokungeke kuphindze kusebentiseke?”“Emandla agesi langaphindze asebentiseke ngulamandla langapheli,” kusho Ntando.“Emandla agesi lawa langaphindzi asebentiseke ayaphela njengalawa emalahle langakhoni kuphindze asebentiseke,” kusho Vusiwe.
P12	Sifundvo siyaphela.Thishela uyaphetsa, “Mmantsae uhola licembu lebancwaningi labacwaninga ngemandla agesi lohlobile nalaluhlata.”“Sifiso sabo ngalolucwaningo kukhicita emaseli langakhona kutsatsa emandla agesi lamanyenti elangeni awayise ebantfwini.”
P13	Basacoca likilasi ebafundzi, Thishela Mpilo utsi, “Sifiso sa Professor Diale kubona bomake labanyenti bafundza I physiks. Nginelitsemba lekutsi linyenti lematfombatana lapha atawufundza tifundvo te Sayensi ne Tibalo!”“Kanjalo nebafana futsi!” kumamatseka Thishela.
P14	——MibutoYini leyabangela Mmantsae ebuncaneni abe nenshisakalo emandleni agesi?Ayini emadla agesi labuya elangeni? Singawasebentiselani lamandla agesi labuya elangeni?Uluhlobo luni lwa Sosayensi Professor Diale? Ucwaninga ngani?Wahlangabetana nabuphi bumatima ekulandzeleni leliphupho lakhe?
P15	——Tincwadzi letikuloluchungechungeAndile MjiAsnath MahapaBongani MayosiCharlotte MaxekeMmantsane Moche DialeMulalo DoyoyoTebello NyokongTshilidzi Marwala
P16	——Lendzaba ibhalwe ngesiswati njengencenye yemabhuku ekufundza e Zenex Ulwazi Lwethu. I projekthi ya 2020.

images:

illustrations/pages/5013000799.png
illustrations/pages/5013000299.png
illustrations/pages/5013000399.png
illustrations/pages/5013000499.png
illustrations/pages/5013000599.png
illustrations/pages/5013000699.png
illustrations/pages/5013000799.png
illustrations/pages/5013000899.png
illustrations/pages/5013000999.png
illustrations/pages/5013001099.png
illustrations/pages/5013001199.png
illustrations/pages/5013001299.png
illustrations/pages/5013001399.png

translations:

