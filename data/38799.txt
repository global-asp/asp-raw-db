url:	https://africanstorybook.org/reader.php?id=38799&d=0&a=1
id:	38799
title:	Uthaqa wezikole
author:	Zanele Ndlovu
artist:	Busisiwe Ndlovu
lang:	isiZulu
level:	First paragraphs
lic:	Creative Commons: Attribution 4.0
thumb:	http://africanstorybook.org/illustrations/covers/38799.png
desc:	Le ndaba isivezela izimo izingane ezibhekane nazo ngesikhathi kuqala ubhubhane lwekhovidi.Yabhalelwa iprojekthi yeZenex Ulwazi Lwethu futhi ixoxa ngemibiko eyethulwa yizingane emsakazweni i-RX Radio. I-RX Radio isiteshi somsakazo we inthanethi esakhelwa izingane futhi sisakaza izindaba zazo. Isakazela esibhedlela sezingane esiseKapa i-Red Cross War Memorial Childrens Hospital.

page_text:

P1	——UBusisiwe noBandile bajabule kakhulu.Izikole zivaliwe ngenxa kathaqa wezwe!Balangazelele isikhathi abazosichitha besekhaya.
P2	——Emva kwamasonto ayisihlanu kathaqa wezwe, osisi laba abasajabule.“Ngenza konke okusemandleni ami ngokufunda nge-inthanethi. Kuyinselelo enkulu!” kusho uBandi ngokukhathazeka.
P3	——UBusi uyavuma, “Ngikhumbule ukuya esikoleni.”“Manje isikole sekungamaqembu okuxoxa kuWhatsApp, izinhlelo zemfundo, nemfundo kumabonakude,” kusho uBandi.
P4	——Uyaqhubeka, “Manje isikole sifuna ukuzimisela nokuzinikela okukhulu.”UBusi uthi, “Kunjalo nje kufanele sihlale sine datha futhi sixhumeke ku-inthanethi.”
P5	——“Imindeni eminingi ayikwazi ukuthenga idatha. Kuyasinda ephaketheni,” kusho uBandi.UBusi ucabanga ngabangani bakhe, uBuhle noLuka.
P6	——UBusi uthi, “Ezinye izingane zidinga uhlelo lokudla kwasesikoleni.”Ukhathazekile, “Ingabe abazali bazo bazokwazi yini ukuthenga ukudla okwanele?”
P7	——UBandi athi, “Sinenhlanhla. Uthaqa wezwe awuzange ube nomthelela omubi ezimalini lapha ekhaya.”“Ngibakhumbula ngempela abangani bami,” kusho uBusi ephefumulela phezulu.
P8	——Uyaqhubeka, “Ngiyakwazi ukukhuluma nabo ocingweni kodwa akufani. Ngithanda ukudlala nabo.”
P9	——UBandi uyabala, “Ngikhumbula umoya nje wasesikoleni, othisha, ukufunda izinto ezintsha, nokuba phakathi kwabangani.”UMama ungena egumbini labo.
P10	——“Mantombazane, ngiqeda ukuzwa emsakazweni kuthiwa izikole zizovulwa ngesonto elizayo,” kumamatheka uMama.UBusisiwe noBandile bajabula kakhulu!
P11	——ImibuzoChaza ukuthi kusho ukuthini: ‘ukusinda ephaketheni’, ‘ukufunda ku-inthanethi’, ‘uhlelo lokudla kwasesikoleni’.Ingabe osisi bebewuthokozela yini uthaqa wezwe? Chaza impendulo yakho.

images:

illustrations/pages/3790000399.png

translations:

isiNdebele (Translation)	Ukuqinteliswa kwamakhambo kweenkolo	id=38797
isiXhosa (Translation)	Ukumiswa kweentshukumo ezikolweni	id=38798
Sepedi (Translation)	Kiletšo ya mesepelo dikolong	id=38800
Sesotho (Translation)	Ho kwalwa ha dikolo	id=38801
Setswana (Translation)	Paka ya thibelonakwana ya go sa ye sekolong	id=38802
Siswati (Translation)	I-lockdown yetikolwa	id=38803
Tshivenda (Translation)	Tshifhinga tsha nyiledzo ya u tshimbila dzibadani zwikoloni	id=38804
Xitsonga (Translation)	Ku pfaleriwa ka swikolo	id=38805
