url:	http://africanstorybook.org/reader.php?id=18652&d=0&a=1
id:	18652
title:	Mwami Kayanja Amwanaakwe Musimbi
author:	Edith Sikota Habwanda
artist:	Natalie Propa
lang:	ChiTonga
level:	Longer paragraphs
lic:	Creative Commons: Attribution 3.0
thumb:	http://africanstorybook.org/illustrations/covers/18652.png
desc:	Caano cibi cijatikizya mwanaa mwami wakatobela ciyanda moyo wakwe kwiinda cakalikulombozya bausyi.

page_text:

P1	Kaindi,  kwakali mwami wakali kwiitwa kuti Kayanja. Mwami ooyu,  wakali kukkala mung'anda yabwami. Wakalikukkala amukaintu wakwe alimwi amwana musimbi wazyina lya Apenyo. Apenyo wakali musimbi mubotu kapati. Kufwumbwa mwaalumi wakali kuyanda kumukwata. Ono mwami wakaitila lubono lunji lwakubbadela kulukwato lwa mwanaakwe.
P2	Munsimunsi ang'anda yamwami Kayanja kwakali kukkala mwami uumbi. Ooyu,  wakali kwiitwa kuti Aludah Mukando. Bakali kumwiita kuti 'Mukando' nkaambo ooko nkwaakali kukkala,  boonse bakali kumulemeka. Wakali mukali kuli baabo batakali kumuteelela. Tiikwalina inda ciindi cilamfwu bamuka Aludah kabafwide. Bakafwa kubulwazi bwatuntumaanzi. Aboobo mwami wakali kuyanda kukwata mukaintu umbi.
P3	Mwami Aludah,  wakaunka ku mwami Kayanja kukubbadela lubono lwalukwato kumwanaa mwami. Ooyu Aludah wakalineneede kapati alimwi kali kale mubucembele bwakwe. Nobakali kwaambauzyanya mweelwe walubono balombwana aaba,  Kakembo wakalikumvwa nzyobakali kwaamba. Ooyu Kakembo wakali mubelesi mung'anda ya mwami. Ono Kakembo,  bakali kumvwana kapati a Apenyo.
P4	Mwami Aludah wakazumina kupa cisela calubono lwakwe kumwami Kayanja. Wakasanganya a nyeleti yalo yakali kucita cibeela calubono lwalukwato.    Kulibambila kwabwiinga bwa mwami Aludah a Apenyo kwakali kwakusisikizya. Mwami wakalizyi kuti mwanaakwe inga taacikkomanina pe.
P5	Kwakasyeede mwezi omwe kuti bwiinga bucitwe. Kakembo wakaunka kuli Apenyo. "Ooyandwa omwanaa mwami,  bauso bakubambila mucado a Mwami Aludah. Mucado ooyu uyakuba mvwiki iboola," mbwaakaamba oobu Kakembo.
P6	Apenyo wakanyandwa kapati cakuti kumatalikilo,  tanaakazyi acakucita. Mpoona wakayeeya boobu: "Kunyina neyakukwatwa kumwami Aludah. Oobuya mbwaneneede alimwi mudaala. Kunyina! Ndeelede kufwambaana kuya kuli Trevor ndibone ncanga wacita nokutana ba kumuka." Trevor wakali musankwa wakali mulongwe wa Apenyo.
P7	Nokwakasiya buzuba mbubwena oobo,  Apenyo wakaloboka. Wakazwa mung'anda yabwami. Nobakazyiba nkwaakali kuya bausyi,  nobakanyema kapati. Apeyo wakatija,  ngooyo waakwiinda muloonde amucisaka cisiya. Wakainda atala amabwe amuzivwuna limwi waakusika kuli Trevor wakwe. Naakasika ang'anda ya Trevor,  wakali katede alimwi wakali aanzala a nyota.
P8	"Omuyandwa wangu,  nkaambo nzi ncoolunduka kuzwa kulaale ooko olikke ciindi camasiku?" wakabuzya Trevor. Wakamuletela meenda akunywa mpoona wamuleka wapumuna. Trevor wakaalilwa kukkala ciindi naakalikulindila Apenyo kuti abandike.
P9	"Omwanaa mwami,  ncinzi capenzya?" Trevor wakabuzya. Apenyo wakayoya mpoona kauside wakati,  "Bataata bayanda kundikwasya ku Mwami Aludah Mukando. Inga tiindakwatwa kumunene uulya mubi pee. Trevor,  ndiyanda kukwatwa kulinduwe nokuba kuti ulimucete. Ndililibambilide kupenga andiwe. Ndilakuyanda kapati."
P10	"Langa,  omwanaa mwami,  nsejisi lubono lwakubbabela kulukwato lwako. Ulizyi kuti ndimusankwa mucete," Trevor wakalilizyaanya.    Apenyo wakati,  "Ndizyi oobo,  ono kuuli ndiwe buyo nkwenga ndakwatwa." Apenyo wakayeeya kwakaindi kaniini,  mpoona wakati,  "Katuya kuli Kategga,  mukkwasuzyi wamato. Kategga ulatuzabusyizya kutalaa mulonga kutegwa tutije abalo bataata batakatujani."
P11	Kucilawo camwami,  mwami Kayanja wakazyiba kuti Apenyo watija. Wakaambila bantu bakwe kuti bamuyandaule kuzinguluka munzi woonse. Bakapaso,  abamasibbuku abantu boonse bamumunzi bakamuyandaula pele taakwe nobakamujana Apenyo.    Bakajokela buyo kumwami akuyakumwaambila kuti kunyina nkobakamubona Apenyo. "Ani amuunke musyokwe mukamuyandaule," mwami wakalailila. Mwami wakanyema kapati.
P12	Apenyo a Trevor kabavwaka kuya kumulonga. Makumbi aasiya akabungana kujulu. Imvwula mpati yalimunsimunsi akuwa.
P13	Kategga sikukwasula mato wakalikukobeka bwato bwakwe nobakasika ba Apenyo a Trevor. Trevor wakabuzya Kategga kuti abazabusye. Kategga wakakaka kumwi kapandulula kuti imvwula yakalikuboola yakalikukonzya kuleta ntenda.
P14	Trevor wakasinikizya Kategga akumupandulwida ncobakeelede kuzabukila ciindi ncicona eeco. Mpoona wakanjizya kwaanza munkomo akugusya mali kuti ape Kategga.    Naakamvwa caano cabo akubona mali,  Kategga wakaba abuusu akubamvwida luse. Wakazumina kubazabusya nokuba kuti julu tiilyakali kabotu.
P15	Kategga wakakwela bwato munsi aankomwe akubaambila kuti batante. Mpoona wakabweza nkwasu yakwe akutalika kukwasula.    Ciindi Mwami Kayanja a Mwami Aludah nobakasika kumulonga,  bakabona bantu botatwe mubwato. Bakazyiba kuti Apenyo a Trevor batija.
P16	Imvwula mpati yamuwo yakatalika kuwa. Bwato bwakatalika kuzungaana. Kategga taakacili kukonzya kunyona bwato. Mwami Kayanja wakoompolola kati,  "Apenyo! Joka kaka! Ndakulekelela alimwi kunyina neya kukusubula naba Trevor pe." Ono kwakaba kumuka. Bwato bwakabbindamuka a bantu botatwe bakali mubwato bakasoogwa mumeenda. Boonse bakanyikila akunywida. Kuzwa buzuba oobo,  kufwumbwa muntu munyika ya Mwami Kayanja wakali kukwata ooyo ngwayanda,  abe muvwubi naba mucete.

images:

illustrations/pages/10069.png
illustrations/pages/10074.png
illustrations/pages/10063.png
illustrations/pages/10064.png
illustrations/pages/10065.png
illustrations/pages/10066.png
illustrations/pages/10067.png
illustrations/pages/10069.png
illustrations/pages/10070.png
illustrations/pages/10071.png
illustrations/pages/10072.png
illustrations/pages/10211.png
illustrations/pages/10075.png
illustrations/pages/10076.png
illustrations/pages/10077.png
illustrations/pages/10078.png
illustrations/pages/10079.png

translations:

Afrikaans (Translation)	Koning Kaja en Sy Dogter	id=20076
Akuapem Twi (Translation)	Ɔhempɔn Kayanja Ne Ne Babea	id=18462
Asante Twi (Translation)	Ɔhene Kayanja Ne Ne Babaa	id=18222
CiNyanja (Translation)	Mfumu Kayanja Namwana Wake Musikana	id=18670
Dagaare (Translation)	Naa Kayanja Ne O  Pɔgeyaa	id=17774
Dagbani/Dagbanli (Translation)	Naa Kayanja Mini O Bipuɣiŋga	id=18161
Dangme (Translation)	Matsɛ Kayanja Kɛ E Bi Yo Ɔ	id=18341
Dhopadhola (Translation)	Kere Kodi Nyare	id=18750
English (Original)	King Kayanja and His Daughter	id=10210
Ewe (Translation)	Fia Kayanja Kple Via Nyɔnuvi	id=18172
Fante (Translation)	Ɔhen Kayanja Na Ne Babasia	id=18492
French (Translation)	Le Roi Kayanja Et Sa Fille	id=12664
Ga (Translation)	Maŋtsɛ Okaija Kɛ Ebiyoo Lɛ	id=18336
Gonja (Translation)	Ewura Kayanja Nε Mobe Ebichesobi	id=18214
IciBemba (Translation)	Imfumu Kayanja Noomwana Waiko Umwanakashi	id=18675
isiNdebele (Translation)	Ikosi Umjekejeke Nendodakazi Yakhe	id=13054
isiXhosa (Translation)	Ikumkani Ukayanja Nentwazana Yakhe	id=17574
isiZulu (Translation)	Inkosi Undabenhle Nendodakazi Yayo	id=16472
Kasem (Translation)	Pɛ Kayanja De O Bukɔ	id=18228
Kiswahili (Translation)	Binti Wa Mflame Kayanja	id=12899
Mampruli (Translation)	Naaba Kayangya Ni U Bipuŋŋa	id=19353
Ng’aturkana (Translation)	Ekapolon Kayanja Ka Nakookeng	id=12922
Nzema (Translation)	Belemgbunli Kayanja Nee Ɔra Raalɛ Ne	id=18422
Oluwanga (Translation)	Omukhana Wo Omwami Kayanja	id=12954
Portuguese (Translation)	O Rei Kayanja E a Súa Filla	id=13644
Portuguese (Translation)	O Rei Kayanja E a Sua Filha	id=16719
Sepedi (Translation)	Kgoši Kayanja Le Morwedi Wa Gagwe	id=18163
Sesotho (South Africa) (Translation)	Morena Kadi Le Moradi Wa Hae	id=20035
Setswana (Translation)	Kgosi Mothupi Le Morwadiagwe	id=14957
SiLozi (Translation)	Mulena Kayanja Ni Mwana Wa Hae Wa Musizani	id=18741
Tshivenda (Translation)	Thovhele Kayanja Na Ṅwananyana Wawe	id=18277
Xitsonga (Translation)	Hosinkulu Kayanja Na Nhwanyana Wa Yena	id=18872
