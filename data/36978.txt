url:	https://africanstorybook.org/reader.php?id=36978&d=0&a=1
id:	36978
title:	Duma gàʼ la ə shʉ a vu a wu!
author:	Celestine  Tabong
artist:	Nathi  Ngubane
lang:	Babanki
level:	Longer paragraphs
lic:	Creative Commons: Attribution 4.0
thumb:	http://africanstorybook.org/illustrations/covers/36978.png
desc:	Duma diʼ ə ngʉʼsə wum mu Korona kwenli a vəwenə a loʼ. Shəʼtə kənyʉ̀ a Duma ziʼi li byiʼi jì a wù zì wù kəŋtə wenə ə wù be nə viʼi vətsenəvə fa tsu byìʼi a kiʼi ə kwaʼa a ghenə.

page_text:

P1	A vwondyə no təloʼ tə tsèm a tyi təloʼtə  viʼ və fenə və.
P2	Zhiʼi ə ghomə diʼ Duma, ma diʼ ə ngʉ̀ʼsə ə wum.@@Ma tsi yo lemə ghom Zinhle ə wàyn ə wuwì a ghə diʼ ngʉ̀ʼsə jʉ̀sə̀ taʼ a wum.@@Yes ə tsi yo və Mama nə Baba nə Wandile ə lemə ə yes ə tyetə nə bʉ ə yes a zhiʼi wen ə dì̀ʼ Bhubesi.
P3	No fa kətsi a kwaʼa korona ghənə ə nvì, jì a yes ə ntsi fatsu ə kwitəli.@@Mbùm a ghə ku ə kwaʼa na ghenə ə kwenə a wìʼ a wen to fəndeʼ a li diʼ ə nè wìʼ mu nkwaʼa no nanto. Korona na ghèn zì ghə ghaʼ no ndo na yì.
P4	Ma ko saŋlə byiʼi ando ma ko zì ma be dem yo ndòŋ ə shomsə.@@Wandile ko saŋlə byiʼi àndo ghə zì ko ghə bè a bwàmtə ndoŋsə wen.@@Zinhle ko saŋlə byiʼi àndo ghə zì ko ghə be a ku ə ndyə ə zuʼu əchʉ ə wen a viʼi ə ndoŋsə wen.
P5	Mama diʼ wù shʉ̀ ə shi a ngə̀ŋ kəfʉ a mbʉʼʉ ghoʼo. Bàba baʼlə ashɨ nkoʼ bè nə̀ tə kyi tə mbasə a mbʉ ghoʼo.@@No məntsi əntsem vəwenə ə lu ghʉsə yes a Zinhle vəwenə ə mu dyʉ̀ a shweʼ.
P6	Wù ntəʼə yə̀s ə Gogo shi no kədwin kə wiʼ alì kiʼi əkwaʼ a wenə a tyɨm.@@Və ko bè byɨmə la wiʼ bè ndʉ̀ boʼsə wen, byiʼi Kolona zaŋsə ghaʼa viʼi vəto kəvə.@@Yes ə ko kòŋ ə nè la əkwaʼa na ghenə ghaʼa ə wen bwen.
P7	A zhʉ a Mama bwenə li mpfwo fa shwèʼ, ghə mu dʉ lye wen, ghə ku ashɨ nkòʼ a wen a və bò kwoŋ tò kwoŋə.@ @Ghə nghʉsə ashɨ nkòʼo a yì tò a chʉ ngə̀ŋ biʼi ando ghə zi ko lu kwen a ngə̀ŋ.
P8	No boʼngə̀ŋ ko Zinhle ə dyʉ̀ chʉ mu fa pom a ghə boʼsə vəwenə.@@Viʼ vətsenə ndìʼ mu və nwye li ə ndyə chiʼtə tə chʉ̀ tə vəwenə tsu ko ndiʼ la vətsenə və nwye bwèn. Zinhle nshɨ̀tə ndyə̀ ə chʉ̀ wen fa kəbas kə ndyisə.@@Ghə shʉ àvu ə wen a chʉ ngə̀ŋ. Mama ə mu ku ndyə shʉ avu a və dzàŋ nə̀ sanitaiza ghə zuʼ a vu ə wen tsu.
P9	No nənchʉʼ ko Mama ə mu dzɨŋtə yes la:@@"No ndo ə nwye ə to ndyə chiʼtə chʉ̀ əfi no mə tsi ntsèm. Shʉ a vu nə kəki kə no nkàyn a zhʉ a wù dyʉ̀ a kəshi. Chiʼtə əchʉ ə wù nə alwi a wu no zhʉ ko a wu kəŋ ə chom ko azhʉ a wù ə kəŋ ə kesə."@@Yes ə mu bwesə la, "Mama yes ə zhʉ li."
P10	1.	Shʉ avu a wu nə mu.@2.	Shʉ avu a wu nə kəki kə.@3.	Shʉ avu a wu no nkàyn wu  taŋtə ə zìtə̀ fa muʼ ə kuʼ @         əzaʼa a məwum ə mbò.@4.	Chʉʼtə avu a wu nə mu.@5.	Tsəʼ avu a wu nə tawolə ə baynə.@6.	Avu a wu ə bayn li lu wen!

images:

illustrations/pages/93740476.png
illustrations/pages/93740458.png
illustrations/pages/93740460.png
illustrations/pages/93740461.png
illustrations/pages/93740462.png
illustrations/pages/93740463.png
illustrations/pages/93740464.png
illustrations/pages/93740465.png
illustrations/pages/93740466.png
illustrations/pages/93740467.png
illustrations/pages/93740478.png
illustrations/pages/93740475.png

translations:

ChiNdau (Translation)	Purutanai unoti, "Ngatishambe nyara"	id=35468
English (Adaptation)	Duma says wash your hands!	id=35268
isiXhosa (Adaptation)	UDuma uthi hlamba izandla zakho!	id=35377
Kiswahili (Adaptation)	Juma anasema osha mikono yako!	id=35382
Kom (Translation)	Duma nɨn bê na yi na sû ɨ̀wu ɨ̀ vzɨ̀	id=40142
Oshikwanyama (Translation)	Duma ota ti kosha omake oye!	id=37057
Otuho (Translation)	Ojio Ohûrrak ofinia ahas hôî!	id=35546
