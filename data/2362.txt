url:	http://africanstorybook.org/reader.php?id=2362&d=0&a=1
id:	2362
title:	Engoko Ne’Kebaki
author:	Dennis Ogaro Ondieki
artist:	Wiehan de Jager
lang:	Ekegusii
level:	First paragraphs
lic:	Creative Commons: Attribution 3.0
thumb:	http://africanstorybook.org/illustrations/covers/2362.png
desc:	Hen borrows  a needle from Eagle and loses it. As revenge

page_text:

P1	Abwo kare,  engoko ne'kebaki nigo bamenyete amo nomorembe nechinyoni chionsi pi. Nigo barenge gokora ebinto biabo amo.
P2	Rituko erimo,  enchara egacha ase ense. Ekebaki kegatara are sana korigia endagera. Gekairana kerosete sana. "Goika kobe neng'encho ende engusu gotara." ekebaki kegateba.
P3	Ekero babogete korwa chitoro chingiya,  engoko ekaba nokogania okuya. Egachaka koarigania amarionya yechinyoni chiria chionsi konyora chiakure. "Tiga toyasone amo igoro yamarionya aya aito are mobere. Nabo eyio eragere ogotara gwaito kobe okogusu."
P4	Ekaba buna ekebaki keria nakio gioka kiabwate esindani yogosona,  igo kegatang'ana gochaka gwesonera amarionya mobere oye Ake igo gekanyara gotambururuka are nechimbaba ibere,  kegatiga engoko eria nse garia.
P5	Engoko eria ekarosa gosona egatiga esindani eria igoro yekabati nakogenda riko koroseria abana baye endagera. Rakini chinyoni chiria chinde konyora chiarorire ekabaki keria gekoiruruka are. Chikaboria engoko echikonye n'esindani eria erinde chirosie chimbaba chiabo nachirochio. Nabwo abwo chinyoni chiria chikairuruka igoro ase rire.
P6	Ekero enyoni eria yomoiso yairanatie esindani eria yasabete,  engoko eria tiyarengeoo,  konyora yasokire ake. Igo ebichuchu biengoko eria bikaira esindani eria bigachaka gochiesa nero. Ekero biarosete nomochieso oria,  bigatiga esindani eria ase amaraba ime.
P7	Emarogoba eyio,  ekebaki gekairana. Gekaboria esindani eria erinde kenyare gosonerera amarionya konyora achakire korua ekero ki'orogendo rwaye. Engoko eria ekarigererIa ekabati igoro. Ekarigia chikoni,  isiko keorori,  gotatiga teyenyoreti sindani eria.
P8	"Gaki ing'a rituko erimo rioka inkorigerie esindani," Engoko ekaebereria ekebaki. Erinde onyare gosonerera amarionya ao nakonyara kaoiruruka korigia endagera yende.
P9	"Ero bono nakoire rituko erimo rioka, "ekebaki kegateba. "Inyore timokonyora sindani eyio,  goika ong'akane n'egechuchu kiao ekemo." Ekero ekebaki giachete rituko rikobwatia,  gekanyora engoko eria kegendererete gokura nse ase omochanga okoba sindani tiyarenge kororekana ande. Igo ekebaki kegaika nse bwango gekabogoria egechuch ekemo gekaira.
P10	Korwa abwo nonya mbono,  ekebaki ekero kegoeta,  nigo gekonyora engoko kegokura nse korigia esindani eria yasirete. Kera ekero omorengari bw'echimbaba chiekebaki ogoeta,  nigo engoko ekoagama ebichuchu biaye. "Ama korwa ase aasioku na ase eroro." Nabirobio biaraneria: "Titori bariri. Tiga tominyoke."

images:

illustrations/pages/1801.png
illustrations/pages/1802.png
illustrations/pages/1803.png
illustrations/pages/1804.png
illustrations/pages/1805.png
illustrations/pages/1806.png
illustrations/pages/1807.png
illustrations/pages/1808.png
illustrations/pages/1801.png
illustrations/pages/1809.png
illustrations/pages/1810.png

translations:

Aringati (Translation)	Áũ Kí Yúkú Be	id=9707
English (Original)	Hen and Eagle	id=2084
Kakwa (Translation)	Sukuri Seku Yugu	id=9062
Kinyarwanda (Translation)	Inkoko N’Agaca	id=17463
Luganda (Translation)	Wankoko Ne Wakamunye	id=2364
Lugbarati (Translation)	A’U Pi Yuku Be	id=2366
Lugbarati (Official) (Translation)	A’Ú Pi Yúkú Be	id=8792
Lumasaaba (Translation)	Ingokho Ni Ikhosi	id=3110
Lunyole (Translation)	Engoho Ni Haŋungu	id=2365
Portuguese (Translation)	A Galinha E a Águia	id=16566
Rutooro (Translation)	Enkoko N’Ekihungu	id=14926
