url:	http://africanstorybook.org/reader.php?id=11362&d=0&a=1
id:	11362
title:	Die Krokodil In my Liggaam
author:	Xiancha
artist:	Felicity Bell
lang:	Afrikaans
level:	Read aloud
lic:	Creative Commons: Attribution 3.0
thumb:	http://africanstorybook.org/illustrations/covers/11362.png
desc:	Om kinders wat HIV+ gebore word opn maklike manier te leer hoe om met die siekte saam te leef. In die storie word HIV 

page_text:

P1	Hello,  ek is Ntombi. Ek is 'n klein dogtertjie net soos ander klein dogtertjies,  behalwe Ek het 'n krokodil in my liggaam. Jy kan hom nie sien nie,  maar ek weet hy is daar. Sy naam is Verskriklike Indringer. Hy kruip in my liggaam weg maar rig geen skade aan my vriende aan nie.
P2	Hy sal nie my liggaam verlaat en in joune gaan as jy langs my sit,  of my hand vashou nie.
P3	Hy sal nie my liggaam verlaat en in joune spring,  selfs al deel jy jou middagete met my,  of langs my op die vloer lê en rus nie.
P4	My krokodil,  die Verskriklike Indringer,  is saam met my vanaf geboorte. Hy hou daarvan om al die soldate,  wat my liggaam help veg teen kieme en keer dat ek nie siek word nie,  op te eet. Wanneer hy te veel van my soldate eet,  word ek baie siek,  en kan ek nie skool toe gaan en met my vriende speel nie.
P5	Ek moet my medisyne elke dag op dieselfde tyd neem,  anders word my krokodil in 'n slegte bui wakker en eet my soldate op. Ek wil nie hê hy moet dit doen nie,  daarom herinner ek my ouma om my spesiale medisyne betyds te gee.
P6	Ek eet gesonde kos soos groente en vrugte,  sodat die soldate in my liggaam sterker kan word. Dan kan my krokodil hulle nie vang nie. Soms dink ek dat hy vir 'n rukkie gaan slaap,  omdat ek dan gesond en sterk voel en in staat is om weer met my vriende te kan speel. Ek is so bly wanneer hy gaan slaap want dan kan ek speel.
P7	My ouma het my 'n rukkie gelede na die kliniek toe geneem om iets spesiaals te kry om my krokodil te voer. Dit laat hom diep slaap en dan eet hy nie my soldate nie. Ek is in dan in staat om al die lekker dinge soos hardloop,  klim en dans wat ander kinders doen,  weer te kan doen.
P8	Ek is baie lief vir my ouma. Sy is 'n goeie mens en sy is ook lief vir my. Sy gee my die regte kos om te eet en sorg dat ek ekstra vitamiene neem om my soldate sterk te hou. As ek siek word,  neem sy my dadelik kliniek toe sodat ek medisyne kan kry om my beter te maak. Ek is mal daaroor om op haar skoot te sit,  wanneer sy vir my stories lees voor ek bed toe gaan.
P9	Nadat ouma my in die bed gesit het,  dink ek oor baie dinge. Ek dink aan groot skool waar ek eendag gaan leer om te lees. As ek aanhou om my spesiale medisyne te neem,  sal ek na my ouma kan omsien en ek sal vir haar eendag stories kan lees wanneer sy baie oud is en nie meer goed kan sien nie. Wanneer ek groot is,  wil ek graag verder studeer. Ek wil medisyne ontdek wat die krokodille in ander mense se liggame vir altyd sal laat slaap.
P10	Ek gaan leer om met my krokodil saam te leef,  maar ek gaan hom aan die slaap hou soveel as wat ek kan. Ek gaan ook baie vriende hê,  en elke dag soveel pret hê soos wat ek kan.
P11	My ouma,  tannies,  ooms en vriende is lief vir my,  ondanks die krokodil met die naam Verskriklike Indringer in my liggaam.

images:

illustrations/pages/6105.png
illustrations/pages/6093.png
illustrations/pages/6094.png
illustrations/pages/6092.png
illustrations/pages/6095.png
illustrations/pages/6097.png
illustrations/pages/6099.png
illustrations/pages/6139.png
illustrations/pages/6102.png
illustrations/pages/6103.png
illustrations/pages/6104.png
illustrations/pages/6105.png

translations:

English (Original)	Crocodile In my Body	id=6111
French (Translation)	Un Crocodile Dans Mon Corps	id=10146
Kiswahili (Translation)	Mamba Aliye Mwilini Mwangu	id=15746
Portuguese (Translation)	Um Crocodilo No Meu Corpo	id=16410
