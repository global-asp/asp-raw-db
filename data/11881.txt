url:	http://africanstorybook.org/reader.php?id=11881&d=0&a=1
id:	11881
title:	Ingokho Ni Likongolyo
author:	Fabian Wakholi
artist:	Winny Asara
lang:	Lumasaaba
level:	Longer paragraphs
lic:	Creative Commons: Attribution 3.0
thumb:	http://africanstorybook.org/illustrations/covers/11881.png
desc:	Ingokho ni Likongolyo bali ni busaale bwe kamasiindano. Lutweela

page_text:

P1	Ingokho ni Likongolyo baaba basaale. Ne buli ndaalo baaba nga basindana. Lutweela baakhalawo khukhwiinyaha lifuundo,  babone naanu ufuura uwashe.
P2	Baatsya khu khu kyeewa baarakikha khukhwiinyaha lifuundo. Ingokho yaba yinyahaka khaangu,  ne likongolyo lyaakifuura. Ingokho yakhupa lifuundo I aleeyi,  ne likongolyo lyaakhupa alyeekho naabi. Ingokho yaarakikha khukhwikhalasaka.
P3	Lwanyuma baakhalawo khuukhupa tsipeneti. Khunyoowa Likongolyo nilyo lilyanyoowa khuuba koolo kipa. Ingokho yaanyweesa ikoolo indweela yonyene. Lwanyuma ingokho nayo yekyela koolo kipa.
P4	Likongolyo lyaakhupa lifuundo lyaanyweesa. Luundi Likongolyo lyenyayisa lifuundo,  nga lisala,  lyanyweesa ikiindi. Likongolyo ndi lyaakhupila kumurwe,  lyanyweesa ikiindi. Atweela likonolyo lyaanyweesa tsikoolo tsiraano.
P5	Ingokho yaakhalala naabi khuuwulibwa. Niyo yaba umwinyayi uwe lirima nga baamuwulile. Likongolyo lyaarakikha khuutsekha khuubona nga musaale weewe ali ni lirima liikali liryo.
P6	Ingokho yawaambibwa lirima liikali naabi kila yikula kumunwa kwayo yaakubalayisa luukali,  yaamila likongolyo.
P7	Ingokho ni yaba nga yilayo ingo,  yaakanana maayi we likongolyo. Kila maayi we likongolyo oyu areeba ari,  "Manya waamboneelekho umwaana wase?" Ingokho siyelamo ta. Maayi we likongolyo wehembelela.
P8	Maayi we likongolyo waawulila khakono khaafwiiti,  nga khaloma khari,  "Injeete maayi." Maayiwe waanyukanyuka waarekeresa buulayi bubweene. Likono lyaba lilikho lyaamila muunda mwe ngokho.
P9	Maayi we likongolyo waamuloma ari,  "Raambisa kamaani koowo ka buraawa mwaana wase." Kamakongolyo kanyala khuuwunya buubi naluundi nga sikanyalikha ni khuulikha ta. Ingokho yaarakikha khuulwaala.
P10	Ingokho yaarakikha khukhaasa ni khukhwaasimula. Lwanyuma yeelakho yaamila ndi yaafuutsa. Yaasimula ndi yaakholola. Indi yaakholola. Likongolyo lyaba lisinya!
P11	Ingokho yeloosela khuukholola,  khukhwoolesa likongolyo ni lyatuuma ibulafu khukhwaama muunda we ngokho. Maayi we likongolyo n'umwaana weewe baafula,  baaniina khu kusaala bebisa.
P12	Khukhwaamila abweene awo,  ingokho ni likongolyo bekyela be buusiku.

images:

illustrations/pages/8983.png
illustrations/pages/8983.png
illustrations/pages/8989.png
illustrations/pages/8995.png
illustrations/pages/8986.png
illustrations/pages/8984.png
illustrations/pages/8985.png
illustrations/pages/8987.png
illustrations/pages/8991.png
illustrations/pages/8990.png
illustrations/pages/8993.png
illustrations/pages/8992.png
illustrations/pages/8994.png

translations:

Afrikaans (Translation)	Hennetjie en Wurmpie	id=11135
Afrikaans (Translation)	Hoender En Duisendpoot	id=20054
ChiTonga (Translation)	Nkuku, Joongola	id=18643
CiNyanja (Translation)	Nkuku Na Bongololo	id=18661
Dhopadhola (Translation)	Gweno Kodi Ongongolo	id=20822
English (Translation)	Chicken and Millipede	id=9094
French (Translation)	La Poule Et Le Millepatte	id=9959
French (Translation)	Poulet Et Mille-Pattes	id=10145
Fulfulde (Translation)	Gortogal E Kaakatal	id=10012
Gurene (Translation)	Nͻbila La Katagune	id=12663
Hausa (Niger) (Translation)	Kaza Da	id=9977
isiXhosa (Translation)	Isikhukukazi Nokhozo Lombona	id=14126
isiXhosa (Translation)	Unkukhu Nosongololo	id=17517
isiZulu (Translation)	Unkukhu Noshongololo	id=13535
isiZulu (Adaptation)	Unkukhu Noshongololo	id=17452
Kanuri (Translation)	Kuwui-a Dǝngaɍi-A	id=10039
Kinyarwanda (Translation)	Inkoko Na Magurijana	id=17457
Lámnsoʼ (Translation)	Ŋgvəv Wun Ŋgom	id=16444
Likpakpaanl (Translation)	Ukↄla Ni Gonlgonl	id=18776
Lugbarati (Original)	Au Pi Ii Elirigabe	id=9032
Lugbarati (Adaptation)	Au Pi Ii Elirigabe	id=9095
Mampruli (Translation)	Noa Ni Sanguntiri	id=20117
Portuguese (Translation)	O Frango E O Gongolo	id=16099
Portuguese (Translation)	Galinha E Milípede	id=16477
Rutooro (Translation)	Enkoko N’ Ekikongoro	id=14924
Sepedi (Translation)	Chicken and Millipede	id=11485
Sepedi (Translation)	Kgogo Le Legokolodi	id=12410
Sesotho (S.Africa) (Translation)	Kgoho Le Lefokolodi	id=14434
Setswana (Translation)	Koko Le Sebokolodi	id=13973
SiLozi (Translation)	Kuhu Ni Likondondo	id=18706
Siswati (Translation)	Inkhukhu Nelishongololo	id=12580
Talen (Translation)	Nobil Ne Sanguin 	id=20179
Tshivenda (Translation)	Khuhu Na Dongololo	id=14731
Xitsonga (Translation)	Huku Na Khongoloti	id=14408
Zarma (Translation)	Gorŋo-Ɲa Nda Konjanje	id=10103
