url:	https://africanstorybook.org/reader.php?id=36027&d=0&a=1
id:	36027
title:	Kha ri die tshinwi!
author:	African Storybook
artist:	Rajiv  Eipe
lang:	Tshivenḓa
level:	Read aloud
lic:	Creative Commons: Attribution 4.0
thumb:	http://africanstorybook.org/illustrations/covers/36027.png
desc:	Heyi nganea i sedzulusa lwanzhe lune lwa khou vhoniwa nga vhadia tshinwi vhavhili. I ṱuṱuwedza vhavhali uri vha sedze nga vhuronwane zwifanyiso zwa bugu ya nganea na u fara lwendo lwa lwanzheni uri vha gude nga ha zwipuka zwi re henefho. 

Heyi nganea yo ṱuṱuwedzwa nga bugu yaDive

page_text:

P1	Ni khou vhona mini kha itshi tshifanyiso?@@Hu na tshikepe tshiṱuku tshine tsha khou tshimbila lwanzheni. @@Vho namelaho vha khou ya u dia tshinwi. Vha ḓo vha vha tshi khou dia tshinwi lwanzheni.@@Vha ḓo tsela fhasi fhasi maḓini.
P2	Vha khou ḓilugisela u dia tshinwi.@@Vha fanela u hwala magumbu a okosidzheni uri vha kone u fema musi vha tshi khou dia tshinwi.@@Enea magumbu a okosidzheni na zwiṅwe zwishumiswa zwo khetheaho zwi ḓo vha thusa u fema musi vho dia tshinwi. @@Naa no lugela u dia tshinwi navho?
P3	Khonani dzashu vho dia tshinwi fhasi lwanzheni. Ni khou tshi vhona tshikepe nga nṱha havho?@@Vho ambara magogolosi a u tala uri maḓi a si dzhene maṱoni avho. Magogolosi a ḓo vha thusa uri vha vhone zwavhuḓi musi vhe nga fhasi ha maḓi.
P4	Evhoo! Zwi a mangadza zwine na nga zwi vhona fhasi ha maḓi! @@Vhonani khovhe dza zwivhumbeo na mivhala yo fhamba-fhambanaho u mona na dzikhorala.@@Vhonani uri khorala dzi na zwivhumbeo zwinzhi. @@Khorala na dzone ndi muṅwe wa mifuda ya zwipuka, naho dzi tshi vhonala dzi tshi fana nga maanḓa na zwimela.
P5	Vha dia tshinwi vha imela kule na khovhe i re na mipfa! A vha ṱoḓi u bambela tsini nayo.@ @I na khombo vhukuma. Mipfa ya heyi khovhe i na vhuṱungu.@@Ndi mini zwiṅwe zwine na khou zwi vhona kha itshi tshifanyiso?
P6	Lavhelesani nga vhuronwane vhukati ha hetshi tshifanyiso.@@Hu na tshiṅwe tshithu tsho dzumbamaho henefho. Ndi okthophasi. I a shandula muvhala na tshivhumbeo ya fana na zwithu zwi re henefho tsini.@@Sedzani kha siaṱari ḽi tevhelaho uri ni vhone okthophasi i tshi khou tala.
P7	Hedzi khovhe ndi dzishaka. Miṅwe mifuda ya dzishaka i ḽa vhathu, fhedzi hu si hoyu mufuda!@@Hoyu mufuda wa dzishaka a u na khombo. Vha dia tshinwi vha bambela tsini nadzo.@@Zwino ndi tshifhinga tsha u humela tshikepeni. Magumbu a okosidzheni a khou fhela okosidzheni.
P8	Lwa tshifhinganyana, vha dia tshinwi vho bambela na tshibode.@@Nga murahu tshibode tsha mbo ḓi thoma u swiṱula nga zwipontshi zwa lwanzheni.@@Vha dia tshinwi vha bvela phanḓa na u bambela vha tshi ya tshikepeni, tshe tsha vha lindela fhaḽa he vha thoma hone u dia tshinwi.
P9	Edzani u vhona iyi khovhe ya mivhala ya mitalo-talo! Ni ṱhogomele tshipuka tsha anemone hafho hune heyo khovhe ya dzula hone.@@Anemone dzi nga ri luma nga mitshila yazwo i re na vhuṱungu. Fhedzi na vhathu vha a huvhadza anemone musi vha tshi dzi fara!
P10	Khonani dzashu vho no swika tshikepeni. Hu si kale vha ḓo vha vho bva maḓini.@@Ni khou a vhona magabelo a maḓi ane a khou bva kha tshikepe nga henefho nṱha?@@Ndi tshifhinga tsha uri ri bve hafha fhasi ha maḓi. Ro fhedza u dia tshinwi.
P11	Zwo vha zwi zwavhuḓi nga maanḓa u dia tshinwi!

images:

illustrations/pages/93740870.png
illustrations/pages/93740868.png
illustrations/pages/93740869.png
illustrations/pages/93740870.png
illustrations/pages/93740871.png
illustrations/pages/93740872.png
illustrations/pages/93740873.png
illustrations/pages/93740874.png
illustrations/pages/93740875.png
illustrations/pages/93740876.png
illustrations/pages/93740877.png
illustrations/pages/93740879.png
illustrations/pages/93740878.png

translations:

English (Translation)	Let's dive!	id=36028
