url:	https://africanstorybook.org/reader.php?id=29823&d=0&a=1
id:	29823
title:	Lwaki  Wankoko  aba ghalala n'omuntu?
author:	Kyambogo  University
artist:	Laykin Malgas and Ursula Nafula
lang:	Lusoga
level:	Longer paragraphs
lic:	Creative Commons: Attribution 4.0
thumb:	https://africanstorybook.org/illustrations/covers/29823.png
desc:	Olufumo luno lugema ku ngeri enkoko bwetefaananirizaaku na binonhi bindi inho dho ni dhiba nga dhiba naye mu ndhu ndala naye.

page_text:

P1	Eira einho enkoko dhaali mu nsiko. Dhabanga mu nsiko nga ebinhonhi ebindi n'ebisolo. Mwami wankoko yali  nga yeyagala inho okusinga byona byona. Ebinhonhi  ebindi n'ebisolo byatyanga inho mwami wankoko lwamutwe  gwe  gwakolebwa mu muliro era guliku n'omuliro. Era nga abatiisa ati ekisolo kyona  kyona ekitaikiriza kyakoba aidha kukyokya.
P2	Eigulo irala, maama w'empala yaira kikerezi eka, aye yaayenda okufumbira abaana emere. Bwe yaja mwifumbiro yayagaana nga omuliro guzimye, yaatuma abaana be ewa mwami wankoko yayenda basabeku wankoko omuliro okuva ku luyundho lwe. Aye abaana baatya okuja ewa mwami wankoko kuba baidha kumunhiiza abookye omuliro aye maama waibwe yali abakobye baikiriza baaja.
P3	Bwe baatuuka ku nhumba ya bawankoko, boona boona baali batendwike ni, mwami wankoko  mwene.  Abaana tibamanha kyakukola, era baali tibaidhi ngeri ki yebanaafuna mu omuliro, baira yo eka okukobera maama waibwe ekibaire yo.
P4	Maama bweyawulira emboozi eyo, yaasoloza eisubi eikalu eryali okumpi n'enhumba. Yeena yatoolera olugendo n'abaana okuja ewa mwami wankoko yaayenda  okwiba  omuliro okuva ku luyundho lwa wankoko.
P5	Era mwami wankoko yali akaatendwike, maama yaadooma mpola, mpola n'eisubi eikalu yaalita  ku luyundho nga asuubira eisubi okugema omuliro, aye tiryagema. Kituufu oluyundho lwe lwaliku omuliro? Yagezaaku okuzuula kino era yaaja, yagema ku luyundho  lwa  wankoko. Ekyewunhisa oluyundho lwali lwinhogovu oti mugozi.
P6	Baakizuula bati. Mwami wankoko abalimbanga bulimbe  era tasobola kubookya. Ba wampala boona boona baatandiika okuseka, ba wankoko baazuuka era ni mwami wankoko yeena baatandiika okubakambughalira, eno bwaba dhagadhiza dhagadhiza nga acuusa cuusa oluyundho lwe ati "mulumuke, muve ghano, nja  kubooca, aye nga munkoto bwereere kuba baali bazwire amagezi ge. Era ti baamutya.
P7	Maama w'empala yaamukoba ati tugemye kuluyundho luno era twategeera obukodyo bwo, titukaasobola  kukutya boona  boona tubakobeire obukodyo bwo era tuja kumala tu kwita.
P8	Ba wankoko baatya inho, mwami wankoko niba wankoko abandi baamalamu omusulo, baaja  mu nhumba ey'omuntu baamusaba obuyambi okubasuza n'okubafunira ku emere. Okuviira  agho, ba wankoko  tibavanga wa bantu, era buli bwe babona wampala beeryawo.

images:

illustrations/pages/14037.png
illustrations/pages/13357.png
illustrations/pages/17324.png
illustrations/pages/13577.png
illustrations/pages/13573.png
illustrations/pages/13580.png
illustrations/pages/13582.png
illustrations/pages/18407.png
illustrations/pages/13574.png

translations:

