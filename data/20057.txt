url:	http://africanstorybook.org/reader.php?id=20057&d=0&a=1
id:	20057
title:	Woud Van Slange
author:	Fanie Viljoen
artist:	Rob Owen
lang:	Afrikaans
level:	Longer paragraphs
lic:	Creative Commons: Attribution 4.0
thumb:	http://africanstorybook.org/illustrations/covers/20057.png
desc:	Drie meisies gaan soek vuurmaakhout in die woud. Al waarsku hulle ouma hulle

page_text:

P1	Naby ’n klein dorpie, omring deur heuwels en ’n woud, wemel dit van die slange.

Die grootste slang se naam was Lego. Die slang het baie mense banggemaak, want dit kon bokke en skape heel insluk.
P2	Eendag wil Apiyo, Ajoh en Atieno na die woud toe stap om vuurmaakhout te gaan haal. 

Die meisies se ouma het hulle gewaarsku, "Pasop vir Lego, die groot slang. Moet niks anders as vuurmaakhout uit die woud neem nie."
P3	Die meisies het melk, piesangs, patats en water ingepak. Hulle het ook toue gekry, en ’n skerp kapmes waarmee hulle hout kon kap. 

Toe vertrek hulle na die woud.
P4	Op pad het die susters gelag en gesels. 

Skielik sê Apiyo, die oudste suster, "Sjuut, ons is amper by Lego se blyplek."
P5	Atieno het na die ander geroep, "Kyk, hier is Lego se goue tande. Kom ons vat dit."

Apiyo het hulle herinner, "Moenie Ouma se waarskuwing vergeet nie. Ons mag niks anders as vuurmaakhout uit die woud neem nie."
P6	"Ek vertrou nie vir Ouma nie," het Ajoh geantwoord. "Ek dink sy wil keer dat ons kry wat ons wil hê. Sy is jaloers op ons. Ek sal die goue tande vat."

Haar susters was bekommerd. "Ajoh, ons waarsku jou."
  
Ajoh het nie omgegee nie.
P7	Net toe kom soek Lego na sy tande. Hy was woedend omdat hy sy goue tande nêrens kon kry nie. Skielik hoor Lego die meisies gesels en lag.

Hy het onder ’n rots naby die pad gaan wegkruip. Dis waar die meisies verby sou kom.
P8	Die susters het hulle vuurmaakhout op hul koppe gedra. Meteens hoor hulle, "Sisssssss!" Hulle was so bang en het probeer wegkruip.
 
Maar Lego was reg voor hulle, sy bek wyd oop, gereed om te pik.
P9	"Wie het my goue tande gevat?" het Lego gevra.
 
Niemand het geantwoord nie.

"Die onskuldige een sal pragtig kan sing. Sy sal met haar vuurmaakhout huis toe kan gaan. Maar die skuldige een sal foute maak. Ek sal die volgende drie dae aan haar eet!"
P10	Apiyo het met ’n helder stem begin sing.

Daarna was dit Atieno se beurt om te sing. Sy het ook mooi gesing.
P11	Ajoh se beurt was heel laaste. Sy was vreeslik bang. Sy het vorentoe getree en begin sing. Maar haar sang was verskriklik en die woorde sommer heeltemal verkeerd.

"Hoekom sing jy nie so mooi soos die ander nie?" het Lego geskree. Die slang het geweet Ajoh het die goue tande gesteel.
P12	Toe sluk Lego vir Ajoh in. 

Haar susters het na die dorpie teruggehardloop en die hele storie gaan vertel.

images:

illustrations/pages/10763.png
illustrations/pages/10763.png
illustrations/pages/10765.png
illustrations/pages/10766.png
illustrations/pages/10767.png
illustrations/pages/10769.png
illustrations/pages/10770.png
illustrations/pages/10771.png
illustrations/pages/10772.png
illustrations/pages/10773.png
illustrations/pages/10774.png
illustrations/pages/10775.png
illustrations/pages/10776.png

translations:

ChiTonga (Translation)	Cisaka Canzoka	id=18645
CiNyanja (Translation)	Sanga La Njoka	id=18662
Dhopadhola (Translation)	Lul Thwol	id=15738
English (Original)	Forest of Snakes	id=13265
English (Adaptation)	The Evil Forest	id=14414
French (Translation)	La Forêt Des Serpents	id=13772
IciBemba (Translation)	Insoka Isha Mumpanga	id=18682
isiXhosa (Translation)	Ihlathi Leenyoka	id=17524
isiZulu (Translation)	Inyoka Yehlathi, Umagilogilo	id=16094
Kinyarwanda (Translation)	Ishyamba Ribamo Inzoka	id=17460
Kiswahili (Translation)	Msitu Wa Nyoka	id=13309
Lusoga (Translation)	Abaguuna Abasaatu No Ogusoota  Mu Kibira	id=21280
Ng’aturkana (Translation)	Amoni  Ang’Imunio	id=13310
Ng’aturkana (Adaptation)	Amoni Na Aya Ng'imunio	id=20357
Olunyala (Translation)	Esichakha Esya Chinjukha	id=13266
Oluwanga (Translation)	Omutsuru Kwe Tsinzukha	id=13311
Portuguese (Translation)	A Floresta De Cobras	id=16581
Sepedi (Translation)	Lešoka La Dinoga	id=18996
Sesotho (South Africa) (Translation)	Moru Wa Dinoha	id=20026
Setswana (Translation)	Sekgwa Sa Dinoga	id=14954
Setswana (Translation)	Naga Ya Dinoga	id=15462
SiLozi (Translation)	Linoha Zamwa Mushitu	id=18708
Tshivenda (Translation)	Ḓaka Ḽa Dziṋowa	id=18296
Xitsonga (Translation)	Xihlahla Xa Tinyoka	id=18880
