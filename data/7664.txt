url:	http://africanstorybook.org/reader.php?id=7664&d=0&a=1
id:	7664
title:	Unogwaja Ngaphansi Kwesihlahla
author:	Phumy Zikode
artist:	Wiehan de Jager
lang:	isiZulu
level:	Longer paragraphs
lic:	Creative Commons: Attribution 3.0
thumb:	http://africanstorybook.org/illustrations/covers/7664.png
desc:	Unogwaja wayelele ngaphansi kwesihlahla samahhabhula. Wezwa izwi lithi

page_text:

P1	Unogwaja wayezilalele ngaphansi kwesihlahla samahhabhula. Engazelele, kwaqathaka ihhabhula.
P2	Khona lapho kwezwakala izwi, "We nogwaja, baleka!" Nangempela, gubhubhu wavuka wahlaba ngejubane.
P3	Ekubalekeni kwakhe, wahlangana nenkukhu. Yabuza,  "Kwenzenjani nogwaja wabaleka kangaka?" Waphendula unogwaja ngokushesha. "Angazi, kodwa ngizwe ngento iwela phezu kwami ngase ngizwa nezwi lithi, 'Baleka nogwaja baleka!'"
P4	Inkukhu nayo yafikelwa ukwesaba, yaqala yabaleka nayo uma izwa indaba ngonogwaja.
P5	Besabaleka, bazithela enjeni. Yabuza inja,  "Nibalekelani?" Kwaphendula inkukhu, "Angazi. Ngizwe nje ukuthi unogwaja ubalekela ini. Uthi uzwe ngento iwela phezu kwakhe kwase kumemeza izwi lithi,  'Baleka nogwaja baleka!'"
P6	Inja yamangalela lesi simanga sendaba, kodwa nayo yabaleka nonogwaja nenkukhu.
P7	Besabaleka bonke bahlangana nehhashi. Ihhashi labuza inja, "Yini kwenzenjani, nibalekelani?" Inja yaphendula, "Angazi, nami nginele ngezwa ukuthi inkukhu ithini emva kokuzwa ukuthi unogwaja uthi kunento ewele phezu kwakhe, wabe esezwa izwi lithi makabaleke, wabaleka."
P8	Nalo-ke nehhashi nalo selibaleka kanye nezinye izilwane.
P9	Endlelni zahlangana nembongolo, yabuza,  "Kwenzenjani. Kubalekelwani?" Kwaphendula ihhashi,  "Angazi uyazi. Nginele ngezwa ukuthi inja ithi izwe ngenkukhu ukuthi ibalekelani nayo izwe ngonogwaja ukuthi uzwe into iwela phezu kwakhe, wase ezwa izwi lithi, 'Baleka nogwaja baleka!' Wasuka wabaleka-ke naye."
P10	Hhayi ke nembongolo nayo yabaleka.
P11	Bonke besagijima, bahlangane nenkomo. Yabuza inkomo ukuthi kubalekelwani. Kwaphendula imbongolo, "Hhayi nami angazi. Nginele ngezwa ukuthi ihhashi lizwe ngenja ukuthi ibalekelani,  nayo ezwe ngenkukhu ukuthi ibalekelani nayo ebizwe ngonogwaja. Unogwaja uthe kunento ewele phezu kwakhe wabe esezwa izwi lithi, 'Baleka nogwaja baleka!' Nangempela wabaleka."
P12	Inkomo izwa loku yakhathazeka manje, nayo yaqala yabaleka.
P13	Bahlangana nekati. Labuza ikati, "Kwenzenjani kubalekwa nje?" Kwaphendula inkomo, "Angazi. Ngizwe ngembongolo ukuthi ibalekelani kodwa nayo ingazi kahle. Ithi nayo izwe ngehhashi elingazi kahle nalo elizwe ngenja engazi nayo ezwe ngokuthi inkukhu ithini, nayo ezwe ngonogwaja ethi kunento ewele phezu kwakhe wabe esezwa izwi lithi, 'Baleka nogwaja baleka!'"
P14	Nekati nalo lalandela, labaleka.
P15	Bonke besabaleka, bahlangana nomfana egibele ibhayisikili, wababuza, "We madoda! Nibalekelani?" Izilwane zaphendula, "Asazi, sizwe ngonogwaja,  kodwa naye akazi. Uthi uzwe ngento iwela phezu kwakhe, wabe esezwa izwi lithi, 'Baleka nogwaja baleka!'"
P16	Umfana wafa insini ezihleka izilwane. "Unogwaja ubezilalele phansi kwesihlahla samahhabhula. Kube sekuqala umoya omkhulu, elinye lamahhabhula lawela phezu kwakhe unogwaja. Yimina engithe,  'Baleka nogwaja baleka!'"

images:

illustrations/pages/7610.png
illustrations/pages/7595.png
illustrations/pages/7596.png
illustrations/pages/7597.png
illustrations/pages/7598.png
illustrations/pages/7599.png
illustrations/pages/7600.png
illustrations/pages/7601.png
illustrations/pages/7602.png
illustrations/pages/7603.png
illustrations/pages/7604.png
illustrations/pages/7605.png
illustrations/pages/7606.png
illustrations/pages/7607.png
illustrations/pages/7608.png
illustrations/pages/7609.png
illustrations/pages/7610.png

translations:

Afrikaans (Translation)	Hasie Se Groot Skrik	id=10861
Afrikaans (Translation)	Hasie Onder Die Boom	id=11221
Afrikaans (Translation)	Hasie Onder Die Boom	id=20094
ChiTonga (Translation)	Sulwe Mujungusi Acisamu	id=18656
CiNyanja (Translation)	Kalulu Munsi Mwa Mutengo	id=18669
Dhopadhola (Translation)	Afoyo I Tiendi Yath	id=15780
English (Translation)	Rabbit Under the Tree	id=7734
English (Adaptation)	Test Edit	id=16731
English (Adaptation)	Run Rabbit Run!	id=20888
French (Translation)	Le Lapin Sous Un Arbre	id=10154
Gurene (Translation)	Sɔʻɔŋa N Boi Tia Tilum	id=12671
IciBemba (Translation)	Kalulu Mwisamba Lya Cimuti	id=18679
isiXhosa (Translation)	Umvundla Phantsi Komthi	id=17581
isiZulu (Adaptation)	Unogwaja Ngaphansi Kwesihlahla (Level 4)	id=13699
Kiswahili (Translation)	Sungura Chini Ya Mti	id=8438
Kiswahili (Translation)	Kimbia Sungura, Kimbia!	id=21140
Likpakpaanl (Translation)	Sandee Busub Taab	id=18781
Lugwere (Translation)	Napowo Ansi W’Omusaale	id=16195
Lumasaaba (Translation)	Tima Ssunguda Tima	id=20999
Lunyole (Translation)	Enduyu Ŋaasi W’Omuyembe	id=16585
Ng’aturkana (Translation)	Apoo Na Epung’Ar!	id=21135
Portuguese (Translation)	O Coelho Debaixo Da Árvore	id=18856
Sepedi (Translation)	Mmutla Ka Tlase Ga Mohlare	id=18135
Sesotho (South Africa) (Translation)	Mmutlanyana Tlasa Sefate	id=20049
Setswana (Translation)	Mmutla Mo Tlase Ga Setlhare	id=15041
SiLozi (Translation)	Shakame Mwatasi Akota	id=18743
Siswati (Translation)	Nogwaja Ngaphasi Kwesihlahla	id=13776
Tigrigna (Translation)	ጉየይ ማንቲለ፣ ጉየይ 	id=21188
Tshivenda (Translation)	Muvhuḓa Fhasi Ha Muri	id=18322
Xitsonga (Translation)	Kondlo Ehansi Ka Murhi	id=19020
