url:	http://africanstorybook.org/reader.php?id=11849&d=0&a=1
id:	11849
title:	Farkon Zuwana Kasuwa
author:	Plan Niger - Projet NECS - Usaid and Avec la contribution du Comité ASL
artist:	Catherine Groenewald
lang:	Hausa
level:	Longer paragraphs
lic:	Creative Commons: Attribution 3.0
thumb:	http://africanstorybook.org/illustrations/covers/11849.png
desc:	Ranar bikin zagayoyar cikon shekara shidda na Etabo

page_text:

P1	Ni mazamnin garin Daƙoro ne,  wurin hamada ce,  akwai zafi ƙwarai,  da itatuwa masu ƙaya,  awakin garin sun fi mutanen yawa. Kasuwa garin ma shiru ne,  sai ƴan rumfuna. Ma fi yawan mutanen saman keke suke tafiya.
P2	Wata rana,  mahaifiyata ta kiranyo ni,  ta ce mini: Sani yau ka cika shekaru shidda. Za mu ba ka wani albishir. "Mine? Mine?" na matsu in sani. "Gobe,  za mu tafi kasuwar A-ci-da-kofato cikin mota",  in ji ita,  "za mu tafi tare da kai!" Farkon tafiyata maraya! Na kwana ina jin daɗi,  ban yi barci ba don murna.
P3	Washe-gari,  a tashar Daƙoro,  na riƙe hannun mamata da na tantita ina sanye da sabbin kaya. Ga ni nan ɗan ƙarami tsakanin mamata doguwa ramamma da tantita mai jiki.
P4	Motar ta cika kuma ni ina zamne saman gwiwar mamata. Zafi da gajiya kuma da murna sun sanya na yi barci tsawon bulaguron kuma ban yi kallo ba.
P5	Rana ta yi sosai ko da muka iso kasuwar A-ci-da-ƙofato. A bakin kasuwar akwai wata mata tana saida hatsi. Gaban kaɗan,  wani mutum yana shirin fara saida dankali. Cikin wani lungu,  akwai wata ƙaramar mata,  da take ɗauke da wani jirgi na roba bula da yake ta haskawa. Jirgin na wasan yara ne. "Mamma,  mamma,  dubi wannan jirgin." Amma ta ja ni ta hannu,  muka tafi gaba.
P6	A tsakiyar kasuwar, akwai wata babbar rumfa da ɗiyan itace iri-iri. Wasu na san su wasu ko ban taɓa ganinsu ba. "Mi sunan wa'ƴannan ɗiyan itacen?" na tambayi mamata. Tana gwada mini kuma tana faɗa mini: "Lemun zaƙi ne da gwaiba." Na juya na ce,  "Wa'ƴannan fa?"
P7	Duk cikin ƴaƴan itacen,  na fi son tuffa. Ina son shi ƙwarai. Ina son in ji ɗanɗanonshi. Sai na ce ma mamata: "Kina iya saya mini guda?"
P8	Ko da ta miƙo mini tuffar sai na sanya hannu biyu na karɓa,  kuma na fara gurgurar wurin daɗin. Ban taɓa jin daɗin ɗan icce kamar wannan. Shi kaɗai nake so.
P9	Bayan na gama cin tuffar,  sai na ɗaga kai sama don in ma mamata magana. Amma ban gan ta ba. Sai na dubi ta hanyar da muka zo,  kuma ban gan ta,  ban ga ba tantita. Na duba dama da hagun amma ban gan su ba. "Ba ku ga mamata?" nake tamabayar mata masu saida dankalin turawa. Ba su ce mini komi ba. Sai na fara kuka.
P10	Bayan ɗan lokaci,  wata mata ta kama hannuna ta kuma kai ni wani wuri da ke akwai yara. Wani mutum mai gemu da yawa ya tamabaye ni,  "Mi sunanka yarona?" "Sa-ni",  na ce mishi cikin kuka.
P11	Ina tambayar kaina,  in yaran sun zo kasuwa ne suma. Sai na bar kuka don in ga ba wani yake cikin ɗaki yana sayan yaran. Sai ga wata mata ta zo ta tafi da wani yaro. "Ni zan bi bayan shi," nake tunani. "Kenan ba ni ba komawa gida" Sai na fara kuka kuma.
P12	Lokacin da na ji mutum mai gemu ya ce: "Ina Sani?" sai na ci gaba da kuka ƙwarai. "Ban tafiya tare da ku!" ina kuka. Sai na ruga na kuje mishi.
P13	Ko da mamata da tantita suka ji an kama sunana,  sai suka rugo cikin ɗakin "Sani,  Sani" ake kira da wata murya sananniya. Mamata ce.
P14	Lokacin da na zabura in rungumi uwata sai tanti ta ce,  "sani mun yi ta neman ka don mu ba ka wata kyauta don ganin cikon shekarunka shidda." Sai ta fiddo daga cikin jikarta wannan jirgin na roba na gani. "Naka ne",  ta ce.

images:

illustrations/pages/1447.png
illustrations/pages/1448.png
illustrations/pages/1449.png
illustrations/pages/1450.png
illustrations/pages/1451.png
illustrations/pages/1452.png
illustrations/pages/1453.png
illustrations/pages/1454.png
illustrations/pages/1455.png
illustrations/pages/1456.png
illustrations/pages/1457.png
illustrations/pages/1458.png
illustrations/pages/1459.png
illustrations/pages/1460.png
illustrations/pages/1460.png

translations:

