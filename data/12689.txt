url:	http://africanstorybook.org/reader.php?id=12689&d=0&a=1
id:	12689
title:	Mtu Na Simba
author:	Brigid Simiyu
artist:	Hélder de Paz Alexandre
lang:	Kiswahili
level:	First sentences
lic:	Creative Commons: Attribution 3.0
thumb:	http://africanstorybook.org/illustrations/covers/12689.png
desc:	Jinsi mtu anaepuka kifo.

page_text:

P1	Hapo zamani za kale,  palikuwa na mtu aliyekuwa akitembea kichakani. Ghafla,  alikutana na Simba!
P2	Simba alikuwa akipumzika katika nyasi fupi za msimu wa baridi.
P3	Makutano hayo yalitokea ghafla mtu huyo asijue la kufanya. Alijawa na woga.
P4	Mwanzoni,  Simba alishangaa pia na kuogopa kidogo. Lakini mngurumo mkubwa ulisikika kutoka tumboni mwake kwani alikuwa na njaa.
P5	Mtu yule alijikuta juu ya mti mrefu. Alianza kupiga mayowe.
P6	Simba alilala chini ya mti akisubiri mlo. Muda ulipozidi kwenda,  Simba alijifanya kulala usingizi.
P7	Muda mfupi baadaye,  mtu yule alilala usingizi. Kisha akaamka tena. Mwishoni alisinzia na kulala fofofo.
P8	Lakini mara aliporomoka kutoka juu na kumwangukia yule Simba aliyelala.
P9	Wote waliamka wakiwa wamechanganyikiwa na kuogopa. Simba alisahau mlo wake na kukimbilia usalama wake.
P10	Mtu yule alianza kukimbia akielekea upande mmoja na Simba. Aligundua kwamba alikuwa akikimbia na Simba!
P11	Kwa hivyo alibadilisha mwelekeo wake na kuepuka kuliwa na Simba!

images:

illustrations/pages/8180.png
illustrations/pages/8180.png
illustrations/pages/8181.png
illustrations/pages/8182.png
illustrations/pages/8184.png
illustrations/pages/8188.png
illustrations/pages/8189.png
illustrations/pages/8190.png
illustrations/pages/8191.png
illustrations/pages/8192.png
illustrations/pages/8193.png
illustrations/pages/8194.png

translations:

English (Original)	Man and Lion	id=8205
English (Adaptation)	Man and Lion - Colouring Book	id=17392
English (Adaptation)	Manu and the Lion	id=18332
Luganda (Translation)	Omusajja N'empologoma.	id=10708
Portuguese (Translation)	O Homem E O Leão	id=8207
Xitswa (Translation)	A Wanuna Ni Nghonyamu	id=8729
