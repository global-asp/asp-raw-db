url:	https://africanstorybook.org/reader.php?id=38281&d=0&a=1
id:	38281
title:	Njakaraari nayeeri
author:	Yunuusa  Yaakubu
artist:	Magriet Brink
lang:	Fulfulde Mbororoore
level:	Read aloud
lic:	Creative Commons: Attribution 4.0
thumb:	http://africanstorybook.org/illustrations/covers/38281.png
desc:	No njakardi

page_text:

P1	Ndenno, e wooduno inniraajo nayeejo, e mo jooɗoo feere maako. E mo mari gerooɗe ɗuɗɗe. @@Nder maaje, e woodi njakardi nayeeri soosey, haa ndi fotaayi ndi kurkita fahin.
P2	Nyalnde feere, taaniiko maako gorko warii sumpaago Maama muuɗum nayeejo. Maama nani belɗum yi'ugomo. @@Mo wi'i taaniiko maako nannga njakardi nayeeri ɓe ndefa, ɓe nyaama.
P3	Njakardi nayeeri nani ko inniraajo nayeejo wi'i, sey ɓernde maari taƴi. Njakardi numi, "Ayyee, an maa a nayeejo, ammaa mi yi'aayi goɗɗo feere e yiɗi hirsugoma. En ngi'ay!" @@Sey njakardi nayeeri sorsorti seese-seese, ndi fa'i wuro mawngo ngam ndi fuɗɗoyay kurkutugo ton.
P4	Njakardi e dow laawol, sey ndi fotti bee muusuyel. Ngel ƴami, "Ko waɗi? Ɗume yanuma?" Njakardi jaabi, "Soobaajo am, jaagorɗo am yiɗi nyaamugoyam ngam mi fotaayi fahin anndingomo wakkati. @@Sey mi fa'i wuro mawngo ngam kurkutugo ton. An, toye njaata?" Sey muusuyel wi'i, "Soobaajo am, jaagorɗo am maa ɗum non. Mo wi'i mo warayyam ngam mi fotaayi nanngugo doombi ba naane. No mi doggay." @@Muusuyel ɓeydi ƴamugo, "A jaɓay mi tokkuma?" Njakardi sey wi'ingel, "En ndillu!"
P5	Njakardi e muusuyel nanngi laawol, sey ɗi ngi'i ɓoosaaru e dogga bee pargal. Njakardi nayeeri sey noddi ɓoosaaru, ƴamindu ko waɗi e ndu doggira niini? Ɓoosaaru e foftootira e ndu wi'a, "Soobaajo am, jaagorɗo am wurtiniyam, riiwiyam diga wuro maako ngam mi fotaayi nanngugo wuyɓe ba naane." @@Njakardi nayeeri wi'i, "En fuu aybe go'o en mari. E min dow laawol yahugo wuro mawngo ngam kurkutugo." Ɓoosaaru ƴami, "On njaɓay mi tokka'on?"
P6	Marle ɗen tati ndillidi. E ɗe dow laawol, sey puccu feere darniɗe, ngu ƴami ko saaloto. Marle ɗen tati fuu, bee wolde go'o, ɗe njaabi, "Jaagorɓe amin ngiɗi warugomin ngam min potaayi huwugo kuuɗe amin ba naane." Puccu wi'i, "Min maa ba aybe mon mi mari." @@Sey ngu ƴami, "Toye pa'uɗon?" Ɗe njaabi, "No min njahay wuro mawngo ngam kurkutugo ton." Puccu torii tokkugoɗe, sey ɗe njaɓi.
P7	Marle ɗen fuu e ɗe njaha, haa jemma waɗi. Sey ɗe ngi'i suudu. Nde ɗe njottii suudu ndun, sey ɗe nani sonnyo nder maaru. Ɗe kultori, ammaa ɗe mbi'i sey ɗe ngaɗa hooloore ngam wurtingo himɓe wonɓe nder suudu. @@Sey puccu dari, ɓoosaaru waɗɗi puccu, muusuyel waɗɗi ɓoosaaru nden njakardi waɗɗi muusuyel.
P8	Sey ɗe puɗɗi hoolugo. Njakardi hani, waɗi, "Kukkuturuukuruu." Muusuyel waɗi, "Nyaawuu, Nyaawuu." Ɓoosaaru wohi, "Wuuu, wuwu." Puccu hiji, "Yiihihihi, yiihihihi." @@Ɗe fuu ɗe koolidi semmbee. Himɓe wonɓe nder suudu ɗum wuyɓe. Sey wuyɓe ɓen kultori, ɓe ndoggi.
P9	Njakardi nayeeri bee ɓoosaaru bee puccu bee muusuyel nasti suudu ndun. Sey ɗe tawi nyamdu. Nde ɗe timmini nyaamugo sey ɗe ɗaani. @@Njakardi ɗaani taki dammugal, muusuyel tokki, ɗaani gaɗa maari, nden ɓoosaaru tokki, ɗaani gaɗa maagel, sey puccu sakiti.
P10	Neeɓaayi, sey wuyɓe ɓen co''oyi. Mawɗo maɓɓe arti, nasti suudu. No mo maɓɓitiri dammugal sey njakardi nayeeri suppimo. @@Nden muusuyel ŋarsimo bee peɗeeli maagel. Nden mo sunkootiri bee ɓoosaaru, sey ndu ŋatimo.
P11	Gujjo on diwi, ammaa mo ɓeydi nastugo suudu. Sey mo fotootiri bee puccu. @@Sey puccu latimo, warimo. Wuyɓe luttuɓe nastaayi suudu, ɓe ndoggi, ɓe co''oyaaki haa foroy.
P12	Marle njooɗodi nder suudu jam bee seyo haa foroy. Njakardi nayeeri anndini banndiraaji maari wakkati. @@Ɓoosaaru ayni saare bee banndiraaji maaru. Muusuyel wari doombi nder suudu fuu. Puccu boo waɗɗiniɗe yaariɗe to ɗe ngiɗi yahugo fuu.

images:

illustrations/pages/8524.png
illustrations/pages/8517.png
illustrations/pages/8518.png
illustrations/pages/8519.png
illustrations/pages/8520.png
illustrations/pages/8521.png
illustrations/pages/8522.png
illustrations/pages/8523.png
illustrations/pages/8524.png
illustrations/pages/8525.png
illustrations/pages/8526.png
illustrations/pages/8527.png
illustrations/pages/8528.png

translations:

Afaan Oromo (Translation)	Bineensota Manaa Godaanan	id=21701
Afrikaans (Translation)	Die ou plaashaan	id=11053
Amharic (Translation)	ያመለጡት እንስሳት	id=21181
Asante Twi (Translation)	Akokɔnini no	id=38062
English (Original)	Old rooster	id=9545
English (Adaptation)	Animals run away	id=20874
French (Translation)	Le Vieux Coq	id=10840
French (Translation)	Les animaux s'enfuient	id=33337
French (Adaptation)	Le Vieux Coq	id=34689
Fulfulde Mbororoore (Translation)	Dogguki marle	id=38245
isiNdebele (Translation)	Iinlwana ziyabaleka	id=35217
isiZulu (Translation)	Izilwane ziyabaleka	id=32910
Kiswahili (Translation)	Wanyama Wanatoroka kwao	id=21074
Lámnsoʼ (Translation)	Nyám sí léʼkirì	id=22295
Lulamoogi (Translation)	Ebisolo okwemulula	id=24821
Lusoga (Translation)	Ebisolo birumuka	id=25351
Lusoga (Translation)	Obukulu ti bumanhi	id=29160
Ng’aturkana (Translation)	Ng’Itieng Lu Apotu Tosiwakis	id=21137
Portuguese (Translation)	Velho Galo	id=18863
Setswana (Translation)	Diphologolo di a tshaba	id=22026
Siswati (Translation)	Tilwane tiyabaleka	id=34458
Thimbukushu (Translation)	Ngondovoro ghokukurupara	id=32248
Tigrigna (Translation)	ዘምለጡ እንስሳት	id=21111
Tshivenḓa (Translation)	Zwipuka zwi shavha mahayani	id=34308
Tunisian (Translation)	L-hwæyeċ harbu	id=36685
Xitsonga (Translation)	Swifuwo swi baleka	id=34201
