url:	http://africanstorybook.org/reader.php?id=2338&d=0&a=1
id:	2338
title:	Kisurusur, Ekabang’Abang’At
author:	Alfred Esinyen and Simon Ipoo
artist:	Catherine Groenewald
lang:	Ng’aturkana
level:	Longer paragraphs
lic:	Creative Commons: Attribution 3.0
thumb:	http://africanstorybook.org/illustrations/covers/2338.png
desc:	Ayei kolong edia losorokit lopeasubi ibore daang erot loajokon. Atitiny itiokeng na kaneni pe asaki apakeng achoikin ng’esi. Akwaar apei abu apakeng todung akikwatar ng’esi natawi. Abu itiokeng toloto ka ng’esi. Nyonte abu tosubakin anikeng ka awi kech?

page_text:

P1	Kolong ang'orot,  ayei ekatan ka aberu. Ayakatar kesi ikoku nisapat ni anyaritae Kisirusiru.
P2	Apei kwaar niti iyokii kisirusiru ng'akinei,  abu akine tochil eworu keng lo erarum. Tomea itokeng ng'esi akigiel emutuu lodonyet eworu. Abu Kisirusiru togiel emutuu anierumor kiwaak lopuko lo eworu keng alo erarum.
P3	Apak na alosio ng'esi nawi,  abu toriamu ng'isapa eboliasi epira lo ang'akejen,  toloma ngesi dae tobolia dio emutuu ng'olo tachakar alopuko tong'op.
P4	Ani edoli ng'esi nawi,  abu itokeng tolimok ng'esi tama,  "Ikadia monan,  kiwok agulu anakoukon nyeebukor ngakipi." "Dir toto,  achoiya ayong," tatachu Kisirisiru. Akwaar nache,  abu apakeng tolimok ng'esi atamar toruja ng'akinei lonyia. Kitamu ng'akiro nakolong alimokini itokeng dio akiwok akine aakou! Kipetapetakin akine togwar akou a Kisirusiru toleleasi ng'aakot koop ereet.
P5	"Wori ipalikinia iyong abang'aanut?" kikilau apakeng. "Eeneneo ng'akinei dio torikoroe a auno. Pe kisub iyong ng'akiro aosou irotokini iyong a nawo kana." Akiwalaret akwaar anache,  abu ekile tomea lokookeng akigiel akiring alomakit. Itamunit ng'akiro nakolong abala apakeng,  abu Kisirusiru toen akiring a auno kiria nawi,  tamataror lokojokon niebur apakeng akidarit ng'esi.
P6	Tatamaki mono iyong,  ekoni akiring ng'ina edoli nawi ai? Tong'oo apakeng lokojokon tolimok ng'esi atamar toen eegos keng taramak. Na eiraria itokeng ng'akiro ng'una,  abu ng'esi tolimo akirukor ka lokookeng. Apotu kechi tolemasi ekidor lo akai anakipoet,  kisiakineta monan adukokinia akai nakitetet ani elose.
P7	Apotu kechi toloto nikooyen nyeanyuna ni edukete akai. Ani eribokini,  totiakut adokar lokitoe akiper.
P8	Nacha adokareta lokitoe kona,  apotu kiirasi echale alokwap. King'olikis ng'ikiliok ng'ikankapei eting'ito ng'ichwei. Tobul kechi dio talakakis ekidor tachakar kwap. Tochakakin ekidor nalup tobul ng'ikiliok kipung'aros kimiekis eegos kaneni.
P9	Todokut Kisirusiru ka Itokeng kwap ekitoe. Na anyungareta ngichwei, apotu toriamut ng'aropiyae,  ng'iworui,  ng'iburankito ka ng'iboro daang ludukiet Akai. Apotu nabo toriamut nidukokina akai ka akilomo niajokon a alakar akidwang nikolong.

images:

illustrations/pages/1392.png
illustrations/pages/1389.png
illustrations/pages/2127.png
illustrations/pages/1390.png
illustrations/pages/1391.png
illustrations/pages/1392.png
illustrations/pages/1393.png
illustrations/pages/1394.png
illustrations/pages/1395.png
illustrations/pages/1396.png
illustrations/pages/1397.png

translations:

Afrikaans (Translation)	Kisirusiru, Die Dwase Kind	id=11324
English (Original)	Kisirusiru, the Foolish One	id=2129
Kiswahili (Translation)	Kisirusiru, Mjinga	id=2335
Lugbarati (Translation)	‘Aza’Bo, Ba Aza Be Ri	id=2336
Lumasaaba (Translation)	Lukano Lwa Kusilu	id=2769
Lunyole (Translation)	Muŋubebe	id=2337
Maa (Translation)	Olmódáí Ojî Kisirusiru	id=2779
Oluwanga (Translation)	Kisirusiru, We Eshiyingwa	id=2339
