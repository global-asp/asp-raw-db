url:	https://africanstorybook.org/reader.php?id=39235&d=0&a=1
id:	39235
title:	Dienywa di bolela ka manking
author:	Diana  Tebeila
artist:	Diana  Tebeila
lang:	Sepedi
level:	Longer paragraphs
lic:	Creative Commons: Attribution 4.0
thumb:	http://africanstorybook.org/illustrations/covers/39235.png
desc:	Kanegelo e ka ga poledišano ya dienywa ge di ikgantšha gore Moapei o tlile go kgetha mang go dira salate ya dienywa. Mola   di emetšwe ke dimakatšo.

Puku kanegelo e hlamilwe ka ngwaga wa 2022 e   le projeke ya mohlakanelwa yeo e akaretšago Dipuku Kanegelo tša Afrika (African  Storybook)

page_text:

P1	LaMorena mesong, Moapei  ka lefelong la go rekiša dijo o ile a bea manki wa dienywa go dira salate  ya dienywa.@@Dienywa  di ile tša thoma  go boledišana.
P2	Apolo ya re, "Nna ke loketše mmele, Moapei o tlile go kgetha nna."@@Panana ya re, "Nna ke yo serolwana gape ke tagile, "Moapei o tla kgetha nna."
P3	Piere ya re, "Nna ke nale sebopego se se botse, Moapei o tla kgetha nna."@@Phaeneapolo ya re, "Nna ke bose ebile ke nale monkgo wo bosana, Moapei o tla kgetha nna."@@Phaeneapolo ya napa ya pitlagantšha ya pšhatlelela dienywa tše dingwe go ba ka godimo.
P4	Moapei o be a theeleditše poledišano yeo, a re, "Aa! manki o mo botse wa dienywa." @@Dienywa tšona di ile tša thoma go goelela, "Kgetha nna, Kgetha nna fela!"
P5	Moapei o ile a ntšha apolo pele go e iša sekotlelong. Apolo e be e thabile ya sega dienywa tše dingwe. @@Dienywa tše šetšego di be di goelela di re, "Kgetha nna, Kgetha nna!"
P6	Seenwya sa bobedi go kgethwa e bile panana. O ile a e iša ka sekotlelong.@@Apolo le panana di ile tša sega dienywa tše dingwe. Dienywa tše šetšego ka manking di be di goelela di re, "Kgetha nna, Kgetha nna!" @@Moapei a kgetha seenywa sa boraro. E be ele piere.
P7	Phaeneapolo e be e šetše ka manking e lla, e re, "Kgetha nna! Kgetha nna!" Mafelelong, Moapei a kgetha phaeneapolo.@@Dienywa tša makala ka ge di kgethilwe ka moka.@@"Ye ke salate ye lokilego, ye tagilego, ye agago mmele, ye bopegilego ga botse, gape e bose kudu," Moapei a sega.
P8	Dienywa di be di ikgantšha gape di thabile. Tša lemoga gore ka moka di bohlokwa.@@Dienywa tša thoma go opela, "Kgetha nna! Kgetha nna! Kgetha rena ka moka!"@@Batho ka lefelong la go rekiša  dijo, ba rata koša yeo gomme ba reka salate ya dienywa.

images:

illustrations/pages/6012001018.png
illustrations/pages/6012001016.png
illustrations/pages/6012001017.png
illustrations/pages/6012001018.png
illustrations/pages/6012001019.png
illustrations/pages/8667001218.png
illustrations/pages/6012001021.png
illustrations/pages/6012001022.png
illustrations/pages/6012001023.png

translations:

English (Original)	Fruits talk in a basket	id=38829
