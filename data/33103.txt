url:	https://africanstorybook.org/reader.php?id=33103&d=0&a=1
id:	33103
title:	Byantaka anongo ifwiide
author:	Limbali Muyendekwa and Maureen Musale
artist:	Emily Berg
lang:	ChiTonga
level:	First paragraphs
lic:	Creative Commons: Attribution 4.0
thumb:	http://africanstorybook.org/illustrations/covers/33103.png
desc:	Byantaka mweembezi wajisa kanongo kasyoonto. Walikuyanda inongo mpati. Ino inga wacita buti? Wakabelesha mutwe wakwe akujana ncakali kuyanda. Wakacenga simukobo nyina. Pesi ticaali cibotu pe.

page_text:

P1	Mukaninga, kwakali muntu utegwa Byantaka wakajisi ng'ombe yomwe.  Abuzuba Byantaka wakeembela ngombe yakwe.  Wakali kuipa meenda akunywa, pesi Byantaka wajisi buyo kanongo kasyoonto kameenda.
P2	Aboobo, wakaunka kung'anda ya simukobonyina ikulomba nongo mpati.  Simukobonyina wakazumina kumugwasya nongo yakwe impati loko akuti, "Ipenzi lyako ndipenzi lyangu"
P3	Nikwainda mazuba masyoonto, Byantaka waunka kumubumbi akuula kanongo kasyoonto.  Wakatola kung'anda.  Wabika kanongo kasyoonto mukati kanongo mpati njakalombede kuzwa kuli simukobonyina.
P4	Amane, wakatuka nongo mpati, kaijisi akanongo kasyoonto mukati.  Wakatola nongo mpati kuli simukobo nyina waka mugwasya.
P5	Byantaka wakati, "Ndajosya nongo yako, yakazyala."  Simukobonyina wakagambwa kuti nongo yakwe yakazyala nongo imbi.  Wakalumbaizya Byantaka akuti, "Munzi wako ulilelekedwe."
P6	Muciindi, Byantaka wakajoka kuli simukobonyina kuya kulomba inongo alimwi.  Ino takajisi muzeezo mubotu pe.
P7	Mukamwini inongo wakalindilila cakukomana kuti Byantaka ajosye nongo yakwe.  Kumamanino waunka kung'anda ya Byantaka akuti, "Ndalonda nongo yangu."
P8	Byantaka wakaambila simukobonyina ikuti, "Omweenzuma, nongo yako yakafwa.  Ndalimunzila kuzyo kwaambila makani amause."
P9	Simukobonyina waakamba manza akwe mukugambwa.  Ibushyu bwakwe bwakazimba kubukali.  Wakakwilila Byantaka akuti, "Sena umvwide kuti inongo ilafwa!"
P10	Byantaka wakaingula, "Omweenzuma kozumina zyintu ezyi.  Kufwumbwa cizyala cileelede kufwa.  Ambeyo ndakausa kulufu lwa nongo mpati."
P11	Simukobonyina wakanyema kapati akuunka kunkuta kuyo ambilizya Byantaka.  Mubetesi wakatelele bupanduluzi bwabantu aba bobile.  Wakajana kuti mukamwini nongo wakalubizya akukosola kuti Byantaka abe ngo muyobozi wanongo ifwide.
P12	"Byantaka naka kwaambila kuti inono zya zyala, wakazumina.  Ino nakaamba kuti kufwumbwa cipona cizyala cilelede kufwa, uli luleme."  Obu mbwa kakosola makani mubetesi.
P13	Simukobonyina wa Byantaka waunka ku munzi wakwe kaenda mbuli nkumba.  Byantaka wakatola nongo mpati mubucenjezyu bwakwe.

images:

illustrations/pages/14436.png
illustrations/pages/14435.png
illustrations/pages/14436.png
illustrations/pages/13193.png
illustrations/pages/13194.png
illustrations/pages/14440.png
illustrations/pages/14437.png
illustrations/pages/14447.png
illustrations/pages/14446.png
illustrations/pages/14448.png
illustrations/pages/14450.png
illustrations/pages/14449.png
illustrations/pages/14451.png
illustrations/pages/14452.png

translations:

CiNyanja (Translation)	Byantaka na Poto Yakufa	id=33163
English (Translation)	Byantaka and the dead pot	id=14497
English (Adaptation)	The pot that died	id=20893
Hausa (Nigeria) (Translation)	Dambu Kashe Mai Zari	id=22056
IciBemba (Translation)	Byantaka noomutondo waafwa	id=33260
Kinyarwanda (Translation)	Ntampaka n'intango yapfuye	id=22144
Kiswahili (Translation)	Chungu kilichokufa	id=21148
Kiswahili (Translation)	Biantaka na chungu kilichokufa	id=21610
Lusoga (Original)	Byantaka ne Entamu Eyafa	id=14482
Lusoga (Translation)	Ensugha eyafa	id=25245
Ng’aturkana (Translation)	Agulu Na Atoani	id=21121
Oluwanga (Translation)	Inyungu yafwa	id=22823
Runyoro (Translation)	Ensoha Eyafire	id=20993
Tigrigna (Translation)	እታ ዝሞተት ዕትሮ	id=21195
