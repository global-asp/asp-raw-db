url:	http://africanstorybook.org/reader.php?id=7875&d=0&a=1
id:	7875
title:	Namukhaywa
author:	Leonard Kotikash
artist:	Wiehan de Jager
lang:	Maa
level:	First paragraphs
lic:	Creative Commons: Attribution 4.0
thumb:	http://africanstorybook.org/illustrations/covers/7875.png
desc:	Enkatiní ená nalimú olpayíán otoíuo enkítok intóyie aké

page_text:

P1	Óre apá te enkâng é Elunyiko,  némanya olpáyian ójî Ndong'a ó enkitók enyé najî Namukhaywa. Néata inkéra ílê. Náa intóyie póoki.
P2	Óre enutá Namukhaywa enkéráí enyé e naápishana,  néísikông Ndong'a ajokí,  "Teníu enkáí títo,  náar túá. Káke teníkííki olayíóni,  nááítóbíraki ósírúa sápuk!"
P3	Óre peê ebáu enkatá náishó,  nélo Namukhaywa enetíi enkáítóyíóní. Ké entíto o aashû ké enkayíóni ená keráí?
P4	Ilmáo,  entíto ó enkayíóni. Néjo enkayíóni Mukhwana,  néjo entíto Mulongo. Néíng'or Mukhwana,  néshipa olêng. Óre peê édôl Mulongo,  néísinánuo. Nédol énaa entóki nabô aké éídim ataása.
P5	Néíng'úéíki Namukhaywa enkaitóyioni Mulongo néya Mukhwana áng enetíi olpáyian lénye.
P6	Óre te eng'ídâ kítok néítodôl Ndong'a enkayíóni. Néshipa olêng néípotu iltúng'áná lé elátíá metíshipakinotó e ínóto é enkayíóni enyé.
P7	Nébulu Mukhwana aakú olbarnóti shíáát naléng. Nébulu siî nínye Mulongo aakú esiankíki shíáát naléng.
P8	Óre enkolóng nabô egirá áaing'or inkíshú e ménye,  nédol Mukhwana entító shíáát. "Enâ títo áyíéú náyam," néjokí kewán.
P9	Káke óre peê ejokí peê enyorráa méyamá,  nérany elê sínkólio: "Mukhwana wefwe,  Mukhwana. So yakhupa omunwa,  Mukhwana. Nebebula omukhana,  Mukhwana. Barulaka khulwanda,  Mukhwana. Nebebula omusiani,  Mukhwana. Barera mungo muno,  Mukhwana. Iyeyi yakwa,  Mukhwana. Iyindi yakwa,  Mukhwana."
P10	Néas enâ aigíl aigíl. Nélau Mukhwana énáâs.  Nélo enetíi ng'ótonyé Namukhaywa,  néjokí,  "Ánóto entíto shíáát náa káyieu náyam. Káke kájo aké áíkílíkuan,  nérany osínkólio aigíl aigíl."
P11	Néjo Namukhaywa te enkíputúkuny,  "Ore enajóíto inâ titó te osinkólio náa késipa. Enkanáshe inó inâ. Etoíuokí intáí irára ilmáo. Káke enkayíóni eyíéú pápa líno,  mmê entíto. Náíng'úaa enkanáshe inó éátâ enkáítóyíóní nááyáu iyíé enetíi papá líno."
P12	Óre peê elikí Mukhwana ményé,  néyiolóu ajó étáásá embáe torrónô. Néípotu Namukhaywa néíriamári póoki áapuo enetíi enkáítóyíóní áariku Mulongo.
P13	Óre peê ebáú Mulongo áng,  néyiang'akiní enkíné papá lénye ó ilkulíkai payianí. Néítobirí ósírúa oitútum Mulongo ó inkanáshera enyéna.
P14	Óre peê eishúnye olárî,  néyami Mulongo oláyíóní lé olkínkí kársîs téína latíá. Néyáki kársísisho ó enchipái kitók olmáréí lenyê.

images:

illustrations/pages/5807.png
illustrations/pages/5806.png
illustrations/pages/5807.png
illustrations/pages/5808.png
illustrations/pages/5809.png
illustrations/pages/5810.png
illustrations/pages/5812.png
illustrations/pages/5813.png
illustrations/pages/5814.png
illustrations/pages/5815.png
illustrations/pages/5817.png
illustrations/pages/5818.png
illustrations/pages/5820.png
illustrations/pages/5822.png
illustrations/pages/5824.png

translations:

Afrikaans (Translation)	Namukhaywa	id=11367
English (Original)	Namukhaywa	id=5859
French (Translation)	Namukhaywa	id=9961
Fulfulde (Translation)	Namukhaywa	id=10024
Hausa (Niger) (Translation)	Namukhaywa	id=9991
Kanuri (Translation)	Fanna	id=10041
Kiswahili (Translation)	Namukhaywa	id=7874
Luganda (Translation)	Namukwaya	id=8312
Lugbarati (Official) (Translation)	Àyákáká	id=8788
Lumasaaba (Translation)	Mukhaye	id=8305
Lunyole (Translation)	Namwima	id=8404
Ng’aturkana (Translation)	Namukhaywa	id=8457
Setswana (Translation)	Dineo	id=7800
Siswati (Translation)	Namukhaywa	id=13078
Zarma (Translation)	Namukayya	id=10106
