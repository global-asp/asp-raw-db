url:	http://africanstorybook.org/reader.php?id=15865&d=0&a=1
id:	15865
title:	Mtoto Punda
author:	Translators without Borders and Pete Mhunzi
artist:	Meghan Judge
lang:	Kiswahili
level:	First paragraphs
lic:	Creative Commons: Attribution 4.0
thumb:	http://africanstorybook.org/illustrations/covers/15865.png
desc:	Hadithi yenye kuchemsha bongo juu ya utafutaji wa mahali pako duniani.

page_text:

P1	Siku moja,  msichana mdogo aliona umbo la ajabu kwa  umbali.
P2	Umbo hilo lilipokaribia,  aligundua kwamba lilikuwa mwanamke mja mzito.
P3	Kwa ushupavu,  msichana huyo alimkaribia yule mwanamke mja mzito. Jamaa zake wakasema,  "Hatuna budi kumkaribisha akae nasi. Tutamlinda hadi mtoto wake atakapozaliwa."
P4	Baadaye,  mama huyo alikuwa tayari kujifungua. Majirani wakashughulika. "Sukuma!" "Leta blanketi!" "Maji!" "Suukuumaaa!"
P5	Mama alijifungua. Majirani walipomwona mtoto,  wote walirudi nyuma kwa mshtuko. "Punda!"
P6	Wakaanza kugombana. "Tulikubali kuwa tutamlinda huyu mama hadi atakapojifungua,  na hivyo ndivyo tutakavyofanya." Kiongozi wao alisema. "Hapana! Tukifanya hivyo tutapata bahati mbaya!" Alisema jirani mwingine.
P7	Mama yule alijikuta peke yake tena. Akajiuliza,  "Nitafanyaje na mtoto huyu mwenye kunifedhehesha?"
P8	Hatimaye alikubali kuwa huyo ni mtoto wake na yeye ndiye mamake.
P9	Mtoto punda angalibaki alivyozaliwa,  mambo yangekuwa tofauti. Lakini,  mtoto punda alikua,  akakua,  hadi mamake akashindwa kumbeba mgongoni. Mamake mara nyingi alichoka na kuvunjika moyo. Mara nyingine mtoto punda alimfanyisha kazi za kinyama.
P10	Mtoto punda alikasirika akachanganyikiwa. Hangeweza kufanya lolote kama binadamu. Hakufanana na huyu wala yule. Alizidi kukasirika hadi siku moja akampiga mamake teke akaanguka chini.
P11	Mtoto punda aliona aibu. Akakimbilia mbali kadiri alivyoweza.
P12	Aliendelea kukimbia hadi usiku alipotambua kuwa amepotea. "Hi ho?" Alinong'ona gizani. "Hi ho?" Mwangwi ukamrudia. Alijikunja mahali akalala usingizi wa mang'amung'amu.
P13	Kulipokucha,  mtoto punda aliamka na kumkuta mzee wa ajabu akimtazama. Naye pia akamtazama mzee machoni kwa hisia za matumaini. Mzee akasema,  "Njoo twende kwangu."
P14	Mtoto punda alikubali mwaliko wa mzee. Mzee alimfundisha njia nyingi za maisha. Mtoto punda alijifunza mengi.
P15	Asubuhi moja,  mzee alimwomba mtoto punda ambebe hadi kilele cha mlima.
P16	Walipofika juu mawinguni,  walilala. Mtoto punda akaota kuwa mamake ni mgonjwa na anamwita. Alipoamka.
P17	 Mawingu yalikuwa yametoweka na mzee rafikiye alikuwa hayupo.
P18	Hatimaye mtoto punda alifahamu atakavyofanya.
P19	Mtoto punda alirudi nyumbani akamkuta mamake amenuna. Mama na mtoto wake mpotevu walitazamana kwa muda mrefu. Halafu wakakumbiatiana bila legezo.
P20	Mtoto punda na mamake waliishi pamoja kwa ushirikiano.  Waliishi kwa furaha pamoja na majirani wao.

images:

illustrations/pages/14980.png
illustrations/pages/14972.png
illustrations/pages/14973.png
illustrations/pages/14974.png
illustrations/pages/14976.png
illustrations/pages/14977.png
illustrations/pages/14978.png
illustrations/pages/14979.png
illustrations/pages/14980.png
illustrations/pages/14981.png
illustrations/pages/14982.png
illustrations/pages/14983.png
illustrations/pages/14984.png
illustrations/pages/14985.png
illustrations/pages/14986.png
illustrations/pages/14987.png
illustrations/pages/14988.png
illustrations/pages/14989.png
illustrations/pages/14990.png
illustrations/pages/14991.png
illustrations/pages/14992.png

translations:

ChiShona (Translation)	Mwana Anoshamisa	id=19991
Dhopadhola (Translation)	Nyathi Ma Nyakare	id=19993
English (Original)	Donkey Child	id=15028
English (Adaptation)	Strange Baby	id=15033
isiXhosa (Translation)	Umbhongolo, Usana Olusisimanga	id=20818
isiZulu (Translation)	Umntwana ongajwayelekile	id=20006
Ng’aturkana (Translation)	Ikoku Sikiria	id=15574
