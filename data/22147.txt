url:	http://africanstorybook.org/reader.php?id=22147&d=0&a=1
id:	22147
title:	Umukobwa wakundwaga cyane
author:	Epimaque Niyibizi
artist:	Brian Wambi
lang:	Kinyarwanda
level:	First paragraphs
lic:	Creative Commons: Attribution 4.0
thumb:	http://africanstorybook.org/illustrations/covers/22147.png
desc:	Akabindi keza ka Natabo karamenetse

page_text:

P1	Kera habayeho umugabo n'umugore babyara abahungu batandatu n'umukobwa umwe. Uwo mukobwa yitwaga Natabo. Ababyeyi bombi bakundaga Natabo cyane kurusha abahungu.
P2	Nuko ababyeyi babumba akabindi gatoya maze bagaha Natabo nk'impano. Natabo yakundaga cyane ako kabindi. Agakunda kugakinisha.
P3	Umunsi umwe abahungu bamena akabindi ka Natabo. Karajanjaguritse gasigara ari ibimene. Basaza be bayoberwa icyo bakora. Nuko bajugunya bya bimene mu gihuru.
P4	Natabo ashakisha akabindi ke arakabura. Arababayra cyane, ararira ndetse yanga kurya ibintu byose. Yinginga se, nyina ndetse na basaza be ngo bashakishe akabindi ke. Bose bamubwira ko batazi aho akabindi ke gaherereye.
P5	Natabo arushaho kugira agahinda. Nuko aragenda ava mu rugo ahungira mu ishyamba. Yurira igiti kirekire cyane.
P6	Ababyeyi bashakisha umukobwa wabo. Hashize umwanya bashakisha, baza kumubona ari mu bushorishori bw'igiti kirekire cyane, kiri mu ishyamba. Baramubwira ngo amanuke aranga. Baramwinginga ngo amanuke ariko akomeza kwanga.
P7	Basaza ba Natabo bose bakoranira munsi ya cya giti. Bamuririmbira indirimbo bagira ngo amanuke bagira bati: "Bucura bwacu, manuka maze twitahire mu rugo. Tuzakubumbira akandi kabindi gashyashya."
P8	Nuko Natabo we akannyega basaza be. Yaririmbaga asubiramo iyo ndirimbo, akigana basaza be agira ati: "Ninini-ninio, ninini-ninio. Ninini-ninio, ninini-ninio."
P9	Natabo yakomeje kunangira yanga kumanuka mu giti.  Nuko inshuti ye iraza maze igerageza kumuhendahenda ngo amanuke. Itangira kuririmba igira iti: "Nshuti yanjye, manuka maze twitahire mu rugo. Tuzakubumbira akandi kabindi gashya."
P10	Nuko Natabo yumvise inshuti ye, atangira kumanuka buhoro buhoro. Inshuti ye ikomeza kuririmba kugeza Natabo akandagiye ku butaka.
P11	Natabo na mugenzi we barishimye maze barahoberana. Nuko bagenda buhoro buhoro basubira mu rugo.
P12	Abo bakobwa bombi bageze mu rugo, basaza ba Natabo n'ababyeyi be bari basazwe n'ibyishimo. Bategura ibirori, maze batumira inshuti nyinshi n'abavandimwe. Buri wese yashimishijwe n'ibyo birori. By'umwihariko, Natabo yari yishimiye cyane akabindi ke gashyashya.

images:

illustrations/pages/18758.png
illustrations/pages/18757.png
illustrations/pages/18758.png
illustrations/pages/18759.png
illustrations/pages/18760.png
illustrations/pages/18761.png
illustrations/pages/18762.png
illustrations/pages/18763.png
illustrations/pages/18764.png
illustrations/pages/18765.png
illustrations/pages/18766.png
illustrations/pages/18767.png
illustrations/pages/18768.png

translations:

Afaan Oromo (Translation)	Jallatamtu Intaala	id=20419
Amharic (Translation)	ተወዳጇ ልጅ	id=20446
Dhopadhola (Translation)	Nyacok Gi Ayiga	id=20631
English (Original)	Beloved daughter	id=18769
English (Adaptation)	Beloved daughter	id=19752
Hausa (Nigeria) (Translation)	'Yar Da Ake Qauna	id=20799
Hausa (Nigeria) (Translation)	'yar Da Ake Kauna	id=20894
isiZulu (Translation)	Wohe, ngebhodwe lami!	id=20717
Kiswahili (Translation)	Binti mpendwa	id=20431
Kumam (Translation)	Atin Nyako Ame Komaro 	id=20606
Luganda (Translation)	Omwana Omwagalwa	id=18770
Luganda (Translation)	Omuwala Ayagalwa Ennyo.	id=19598
Lumasaaba (Translation)	Umukaana Uganiwa Nabi	id=20928
Lusoga (Translation)	Omughala Omwende	id=21340
Ng’aturkana (Translation)	Ikoku Na Aminae Lokojokon	id=20390
Rufumbira (Translation)	Umukobwa Ukunzwe	id=20930
Setswana (Translation)	Morwadi Yo O Rategang	id=21157
