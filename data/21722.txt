url:	http://africanstorybook.org/reader.php?id=21722&d=0&a=1
id:	21722
title:	Ngesikhatsi semaholide nagogo
author:	Fakazile Armooh
artist:	Catherine Groenewald
lang:	Siswati
level:	Longer paragraphs
lic:	Creative Commons: Attribution 4.0
thumb:	http://africanstorybook.org/illustrations/covers/21722.png
desc:	Bantfwana lababili bajabulile balungiselela kuyovakashela gogo wabo emaphandleni. Bayayijabulela imphilo yasemaphandleni ngendlela yekutsi batsi nababuyela ekhaya

page_text:

P1	BoPalesa naBongani bebahlala edolobheni nababe wabo. Bebabukelele kutsi bahambe bayovakashela gogo wabo ngemaholide, ngobe tikolo betivaliwe. 

Gogo bekahlala esigodzini lapho kudotjwa khona tinhlanti dvute nelichibi lelikhulu.
P2	BoPalesa naBongani bebajabule kakhulu ngobe bekufike sikhatsi sekutsi baphindze bavakashele gogo wabo. 

Ngebusuku kutawusa bahambe, bapakisha tikhwama tabo balungela luhambo loludze labebatawuba nalo. Abazange balale, bakhuluma busuku bonkhe ngeluhambo lwabo.
P3	Ekuseni ngelilanga lelilandzelako, bahamba ngemoto yababe wabo sebaya lapho kuhlala khona gogo wabo. 

Endleleni bendlula tintsaba, tilwane tasendle nemasimu elitiya. Bebabala timoto lebatendlulako babuye bacule.
P4	Ngemuva nje kwesikhashana, bantfwana bese badziniwe base bayalala.
P5	Babe wabavusa boPalesa naBongani ngalesikhatsi bafika esigodzini lapho kuhlala khona gogo wabo. 

Batfola gogo wabo, LaHlophe atiphumulele ecansini ngaphasi kwesihlahla.
P6	Gogo LaHlophe wabemukela emtini wakhe  ngekudansa nangemculo ngenca yenjabulo. Batukulu bakhe bebajabule kakhulu ngalesikhatsi bambona base bamupha tipho lebamphatsele tona letibuya edolobheni. 

"Cala ngekuvula sakami sipho gogo," kusho Palesa. "Cha, cala ngekuvula sakami!" kusho Bongani.
P7	Ngemuva kwekuvula tipho, gogo LaHlophe wababusisa batukulu bakhe ngendlela yesintfu.
P8	BoPalesa naBongani baphumela ngephandle. Badlala ngekucoshisa timvimvane netinyoni.
P9	Bagibela etihlahleni babuye badlala ngemanti echibini.
P10	Kwatsi nalishona lilanga babuyela endlini sebayodla sidlo sakusihlwa. Batsi bangakacedzi nokudla, babe sebatela!
P11	Ngelilanga lelilandzelako, babe wabo wabashiya nagogo wabo wabuyela edolobheni.
P12	BoPalesa naBongani balekelela gogo wabo ngemisebenti yasekhaya. 

Bakha emanti, batfote netinkhuni, balandze emacandza, bakhe tibhidvo engadzini.
P13	Gogo LaHlophe wafundzisa batukulu bakhe kwenta umngcongcotfo longawudla neliphalishi. 

Wabakhombisa kutsi sentiwa njani sidvudvu longasidla nelubisi.
P14	Ngalelinye lilanga ekuseni, Bongani watsatsa tinkhomo tagogo wakhe watiyisa emadlelweni. Tabalekela epulazini lakamakhelwane. Umlimi wamtfukutselela Bongani. Wamesabisa ngekutsi utotibamba angatidedeli tinkhomo ngekudla titjalo takhe. 

Ngemuva kwangalelolanga, umfana wenta siciniseko sekutsi tinkhomo ngete tiphindze tingene epulazini lakhe.
P15	Kwatsi ngalelinye lilanga, bantfwana nagogo LaHlophe bavashela emakethe. Bekunesitolo lesitsengisa tibhidvo, shukela kanye nensipho.

Palesa bekakutsandza kucocisana nebatsengi abatjele nekutsi tibita malini. Bongani yena bekapakisha tintfo letitsengwe batsengi emaplastikini.
P16	Ekupheleni kwelusuku, gogo bekabentela litiya lelimnandzi. Babuye bamelekelele ekubaleni imali letfolakale ngalolosuku.
P17	Kodvwa masinyane nje aphela emaholide kwadzingeka kutsi bantfwana babuyele edolobheni. 

Gogo LaHlophe wapha batukulu bakhe tipho, Bongani watfola ikepisi kantsi Palesa watfola lijezi. Wabalungisela kudla labatawuhamba nako njengobe bebatawutsatsa luhambo.
P18	Watsi nakefika babe wabo atewubalandza, bebangasafuni kubuyela emuva. Bantfwana bancenga gogo wabo kutsi ahambe nabo edolobheni. 

Wamoyitela watsi, "Sengimdzala kutsi ngingaya edolobheni. Ngitanilindza kutsi niphindze nivakashe esigodzini setfu."
P19	Bobabili boPalesa naBongani bavalelisa gogo wabo ngekumanga. Bebeva buhlungu kakhulu kutsi sebayahamba.
P20	Ngalesikhatsi boPalesa naBongani babuyela emuva esikolweni, bacocela bangani babo ngemphilo yasemakhaya lapho kuhlala khona gogo wabo.

Labanye bantfwana babona ngatsi imphilo yasedolobheni ingcono kunale yasemakhaya. Kodvwa kunakokonkhe, bonkhe bavuma kutsi boPalesa naBongani banagogo lolungile.

images:

illustrations/pages/11661.png
illustrations/pages/11657.png
illustrations/pages/11658.png
illustrations/pages/11659.png
illustrations/pages/11660.png
illustrations/pages/11661.png
illustrations/pages/11662.png
illustrations/pages/11663.png
illustrations/pages/11664.png
illustrations/pages/11665.png
illustrations/pages/11666.png
illustrations/pages/11667.png
illustrations/pages/11668.png
illustrations/pages/11669.png
illustrations/pages/11670.png
illustrations/pages/11671.png
illustrations/pages/11672.png
illustrations/pages/11673.png
illustrations/pages/11674.png
illustrations/pages/11675.png
illustrations/pages/11676.png

translations:

Afrikaans (Translation)	Vakansies by Ouma	id=20074
Arabic (Translation)	في عطلة مع الجدة	id=21862
Asante Twi (Translation)	Mondli Ne Mbali Kɔsra Wɔn Nanabaa	id=18281
ChiTonga (Translation)	Mupumuno Abankaaka	id=18644
CiNyanja (Translation)	Cuti Kwa Ambuya	id=18665
Dhopadhola (Translation)	Ywomirok  Bothi  Adhadha	id=15758
English (Original)	Holidays With Grandmother	id=12084
English (Adaptation)	Mondli and Mbali Visit Grandmother	id=13636
English (Adaptation)	Visiting Grandmother	id=21448
IciBemba (Translation)	Cuuti Kuli Banakulu	id=18684
isiNdebele (Translation)	Amalanga wokuphumula nogogo	id=21930
isiXhosa (Translation)	ULilitha noLuniko batyelela umakhulu wabo	id=17528
isiZulu (Translation)	UMondli noMbali bavakashela ugogo wabo	id=18756
Kinyarwanda (Translation)	Abana Mu Biruhuko Kwa Nyirakuru	id=22139
Kiswahili (Translation)	Likizo kwa Bibi	id=12670
Kiswahili (Translation)	Kumtembelea Bibi	id=21815
Lámnsoʼ (Translation)	Meemè yee wùn à yaàyá	id=22306
Lunyole (Translation)	Ohuŋumulira Ewa Nguhwa	id=13480
Lunyole (Adaptation)	Ohuŋuumulira Ewa Nguhwa	id=16613
Ng’aturkana (Translation)	Akilakin Ata Egolitoe Esukul	id=12765
Oluwanga (Translation)	Amaulukho Wa Kukhu	id=12924
Sepedi (Translation)	Re Etela Koko	id=12888
Sesotho (South Africa) (Translation)	Matsatsi a phomolo le nkgono	id=20030
Setswana (Translation)	Morwesi le Pule ba Etela Nkoko	id=17649
SiLozi (Translation)	Kwapumulo Ni Bokuku	id=18715
Talen (Translation)	Mondli Ne Mbali N Kaa Ba Makpeem	id=20128
Tshivenda (Translation)	Holodeyi Na Makhulu	id=18305
Xitsonga (Translation)	Ku Endzela Kokwana Wa Xisati Hi Tiholideyi	id=19018
