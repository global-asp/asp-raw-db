url:	http://africanstorybook.org/reader.php?id=10919&d=0&a=1
id:	10919
title:	Lee La Magadi
author:	Lillian Mabena
artist:	Wiehan de Jager
lang:	Sepedi
level:	Longer paragraphs
lic:	Creative Commons: Attribution 3.0
thumb:	http://africanstorybook.org/illustrations/covers/10919.png
desc:	Mokgekolo o ile afa motlogolo wa gagwe lee gore a tle a kgone go ntsha magadi ge a gotse. Moisa yo o ile a palelwa ke go hlokomela lee leo eupsa mafelelong

page_text:

P1	Agho olwatuuka,  nga ebaayo omukazi omukaire eyayendanga einho mwidhukulu we. Yamugha eigi nga ekilabo. Yamukoba ati,  "Okuva mu igi lino mwolifuna omwandu nga otuuse okubayiza." Omulenzi yaligema yagya mu bibye.
P2	Okusooka yayagaanana na bakubi ba mbafu. Baamusaba eigi. Yalibagha. Baalikubisa embafu. Lyayatika.
P3	Omulenzi yalira ati,  "Ei. Ei. Ei! Munkolereire! Eigi ti lyali lyange. Lyali lya dhaadha wange. Ate dhaadha ti yampa busa,  yampa kufunamu mwandu."
P4	Batyo abembafu baamuwaamu oluti olukuba embafu.  Era omulenzi yatambula yagya.
P5	Okwiraku omulenzi yayagaanana na abazimbi. Baamusaba oluti lwe. Baalukozesa okuzimba nhumba. Lwamenhekamu ebitundu bibiri.
P6	Omulenzi yalira ati,  "Hee! Hee! Hee! Munkolereire! Oluti ti lwali lwange. Lwali lwa bakubi ba mbafu. Atenga ti bampa busa,  bampa mu igi lyange. Eigi ti lyali lyange. Lyali lya dhaadha wange. Ate dhaadha ti yampa busa,  yampa kufunamu mwandu."
P7	Batyo abazimbi baamuwaamu ekinwa ekyeisubi lyokusereka nhumba. Era omulenzi yatambula yeyongerayo.
P8	Okwiraku omulenzi yaayagaanana na mwayi wa nte. Yasaba omulenzi ono amughe ekinwa ekyeisubi. Omwayi owe ente yaligha ente ye. Era ete yalya eisubi lyonalyona yalimalawo.
P9	Omulenzi yalira ati,  "Eee! Eee!Eee! Onkolereire! Eisubi ti lyali lyange. Lyali lya bazimbi. Abazimbi ti bampa busa,  bamenha oluti lwange. Oluli ti lwali lwange. Lwali lwa bakubi ba mbafu. Ate ti bampa busa,  bampa mu igi lyange. Eigi ti lyali lyange,  lyali lya dhaadha wange. Ate dhaadha ti yampa busa. Yampa kufunamu mwandu."
P10	Atyo omwaayi yagha omulenzi ente ye. Era omulenzi yatambula yeyongerayo.
P11	Yali ataayo,  omulenzi yayagaanana na abomukolo ogwobugole. Abamaka agomugole omukazi baamusaba ente ye. Yagibagha. Era baagibaaga baagilya yonayoona.
P12	Omulenzi yalira ati,  "Ei! Ei! Ei! Munkolereire! Ente ti yali yange,  yali ya mwayi. Omwayi ti yampa busa,  yampa mu kinwa kya isubi lyange. Esubi ti lyali lyange,  lyali lya bazimbi. Abazimbi ti bampa busa,  baamenha mu luti lwange. Oluti ti lwali lwange,  lwali lwa bakubi ba mbafu. Atenga ti bampa busa,  bampa mu igi lyange. Eigi ti lyali lyange,  lyali dhaadha wange. Ate dhaadha ti yampa busa,  yampa kufunamu mwandu."
P13	Aghoni abomumaka agomugole omukazi baakoba bati,  "Tuzira kyetusigaiza kukusasula. Aye katukughe bwa mugole ono omutwaale." Era lutyo,  olugero olukoba luti,  "okalya ira kaira ira" lwatuukirira.

images:

illustrations/pages/6733.png
illustrations/pages/6733.png
illustrations/pages/6732.png
illustrations/pages/6731.png
illustrations/pages/6734.png
illustrations/pages/6735.png
illustrations/pages/6742.png
illustrations/pages/6737.png
illustrations/pages/6736.png
illustrations/pages/6738.png
illustrations/pages/6739.png
illustrations/pages/6743.png
illustrations/pages/6740.png
illustrations/pages/6741.png

translations:

Afrikaans (Adaptation)	'n Eier Vir Bruidskat	id=11319
English (Translation)	An Egg for Bride Wealth	id=6790
French (Translation)	Un Œuf Pour Le Prix De La Fiancée	id=10138
Lámnsoʼ (Translation)	Wúm Ye Dzəə̀n Juu	id=15068
Lusoga (Original)	Igi Lya Mwandu	id=6744
Portuguese (Translation)	Um Ovo Para Conseguir Uma Noiva	id=15802
Sepedi (Translation)	Lee La Magadi	id=11497
Sepedi (Translation)	Lee La Magadi	id=11501
Sepedi (Translation)	Lee La Magadi	id=11502
