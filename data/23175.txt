url:	https://africanstorybook.org/reader.php?id=23175&d=0&a=1
id:	23175
title:	Umwiza Adelina
author:	Jean Paul Harelimana
artist:	Wiehan de Jager
lang:	Kinyarwanda
level:	First paragraphs
lic:	Creative Commons: Attribution 4.0
thumb:	https://africanstorybook.org/illustrations/covers/23175.png
desc:	Adelina yaje kubona ko umugabo yahisemo kubana nawe atari uwo yakekaga. None azatoroka ava muri iyi nzu gute?

page_text:

P1	Adelina yari mwiza cyane. Abasore bose bo mu mudugudu w'iwabo bifuzaga kumurongora, ariko  Adelina we akababenga bose.
P2	Ku munsi umwe w'isoko, umusore umwe yatiye mugenzi we amaguru, undi amutira amaboko, undi wa gatatu we amutira igihimba. Uyu musore ashyira hamwe ibi bice byose. Nuko ashyiraho umutwe we maze yerekeza mu isoko.
P3	Uyu musore yifuzaga cyane Adelina kandi yari yararahiye ko azabana na we. Adelina yashimishijwe n'uko asa. Yifuje kubana na we. Uyu musore yari avuye mu mujyi wa kure, maze Adelina yiyemeza gutahana na we.
P4	Mu gihe Adelina yari arimo kugendana n'uwo musore berekeza iwe, uwari wamutije amaguru yarayisubije. Uwamutije amaboko nawe arayatwara. Nyuma, uwamutije igihimba na we aragitwara.
P5	Wa musore yasigaranye umutwe gusa, maze umutwe wo ukomeza kugenda. Adelina yagize ubwoba ariko ntiyasubira inyuma. Barakomeje bagera mu rugo kwa Mutwe.
P6	Bukeye mu gitondo, mbere yuko Mutwe ajya mu murima, yabwiye Akanyamasyo ati: "Adelina nagerageza gutoroka, uvuze ihembe mbimenye."
P7	Mutwe amaze kugenda, Adelina yapakiye ibintu bye. Nuko atangira kwiruka ngo atoroke.
P8	Akanyamasyo kamubonye kavugije ihembe kati: "Mutwe we! Mutwe we! Adelina aragucitse."
P9	Mutwe ahita atanga imbere Adelina aramubwira ati: "Urumva waducikira he?" Adelina agaruka mu rugo kwa Mutwe.
P10	Hashize igihe, Adelina yaje kujya kuraguza ku  mupfumu ngo amubwire icyo yakora. Umupfumu aramubwira ati: "Uzagende ugure umugati. Uzawushyire mu mavuta ya elayo hanyuma ubishyire mu ihembe ry'Akanyamasyo."
P11	Adelina yakurikije inama z'umupfumu. Yashyize mu ihembe wa mugati yajanditse mu mavuta.
P12	Umunsi wakurikiyeho, yafashe ibintu bye atangira kwiruka ngo atoroke. Akanyamasyo gafashe ihembe ngo karivuze, kumva umugati uryoshye cyane uguye mu kanwa kayo.
P13	Akanyamasyo katangiye kurya, gakomeza kwirira. Nuko Adelina ariruka aratoroka.

images:

illustrations/pages/13337.png
illustrations/pages/13337.png
illustrations/pages/13338.png
illustrations/pages/13339.png
illustrations/pages/13340.png
illustrations/pages/13341.png
illustrations/pages/13342.png
illustrations/pages/13343.png
illustrations/pages/13344.png
illustrations/pages/13345.png
illustrations/pages/13346.png
illustrations/pages/13347.png
illustrations/pages/13349.png
illustrations/pages/13348.png

translations:

English (Translation)	Adun, the Beautiful	id=13539
French (Translation)	Adun, La Belle	id=15294
German (Translation)	Die Schöne Adun	id=20152
Kiswahili (Translation)	Adun, mrembo	id=18218
Lámnsoʼ (Translation)	Adun woo kimbòŋ ke wiíy	id=22283
Lusoga (Translation)	Nambi omulungi	id=24940
Portuguese (Translation)	Adun, a Bela	id=16651
Yoruba (Original)	Adùn, Ọmọ Arẹwà Kan	id=13538
