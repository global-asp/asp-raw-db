url:	http://africanstorybook.org/reader.php?id=18675&d=0&a=1
id:	18675
title:	Imfumu Kayanja Noomwana Waiko Umwanakashi
author:	Eunice Mukonde-Mulenga
artist:	Natalie Propa
lang:	IciBemba
level:	Longer paragraphs
lic:	Creative Commons: Attribution 3.0
thumb:	http://africanstorybook.org/illustrations/covers/18675.png
desc:	Ilyashi lyabulanda pamwana wamfumu uwacitile ico umutima waleefwaya ukucila ifyaleefwaya bawishi.

page_text:

P1	Kale saana,  kwali imfumu yaleeitwa Kayanja. Yaleeikala mwisano na baana mfumu noomwana umwanakashi ishina lyakwe Apenyo. Apenyo aali umwanakashi umusuma saana icakuti umwaume uuli onse aaleefwaya ukumuupa. Leelo imfumu yaleepingula impango ishingi isha kulipila pakuupa umwana mwanakashi waiko.
P2	Mupeepi na kwisano kwa Mfumu Kayanja,  kwaleikala imfumu baleeita,  Aludah Mukulu. Baaleemwita ati "Mukulu" pantu uko aaleeikala,  bonse baali mucindike. (Taleepanya uushaleemucindika!) Abakashi bamfumu Aluda tapaakokwele saana apo bafwilile kuli malalia. Kanshi yaaleefwaya ukuupa nakabili.
P3	Kanshi imfumu iyaina iikote Aludah yaile ku mfumu Kayanja mukulipila ulupiya lwa kuupila umwana wamfumu. Ilyo aba baume baaleelanshanya pamutengo wakulipila,  umubomfi mwanakashi Kakembo aaleeumfwa ifyo baleelanda. Kakembo baaleeumfwana saana na Apenyo.
P4	Imfumu Aludah yaasumiine ukupeela hafu wacuuma caiko ku Mfumu Kayanja,  ukusanshako inshindano ya kubilila iyaali nookubiikwa pa mpango. Amapekanyo ya bwinga bwa mfumu Aludah na Apenyo yaacitilwe mubumfisoolo. Imfumu yaliishibe ukuti umwana wa iko umwanakashi taatemwe ifyo icitile.
P5	Ilyo kwasheele umulungu umo ukuti ubwinga bwa mfumu bubeko,  umubomfi mwanakashi Kakembo aile kuli Apenyo. "We mwana mwanakashi wamfumu,  baawiso baalipekanya ubwinga boobe neemfumu Aludah. Bukabako panuma yauno mulungu," efyasosele Kakembo.
P6	Apenyo umwana mwanakashi wamfumu aalipapile saana icakuti pakubala taishibe neefyakucita. Elyo atontonkenye,  "Nshakatale ngupwa kumfumu Aludah. Balya baume abakote kabili abaina. Nshakatale! Ningile ukuya kuli Trevor mone ifyo engacita ilyo tacilaaba kuceelwa." Trevor aali ni cibusa wakwa Apenyo umwaume.
P7	Ilyo bwailile ubushiku bulya bwine,  Apenyo aafyukile afuma mu cipango. Bawishi abeeshiba uko aaleeya nga bafulilwe cibi. Abutwike ukupita mumpanga yatikama umwafiita,  pamabwe neefimpusa mpakafye afikile kuli Trevor wakwe. Ilyo afikile pang'anda yakwa Trevor ninshi naanaka kabili aali neecilaka neensala.
P8	"We mutemwikwa wandi,  mulandu nshi wabutukila intamfu yaleepeefi weka iyi nshita ya bushiku?" efyaipwishe Trevor. Aamuleetele amenshi nookumuleka atuusha. Trevor aalifililwe ukwikala ilyo aaleelolela Apenyo ukulanda.
P9	"We mwana mwanakashi wamfumu,  bwafya nshi bulipo?" efyaipwishe Trevor. Apenyo aapeemesha elyo atila mubulanda,  "Baataata baaleefwaya ukungufya ku Mfumu Aludah Mukulu. Tekuti ngupwe kuli balya baume baabipa. Trevor ndefwaya ukupwa kuli iwe nangu uli mupiina. Ninjipekanya ukucuula. Naali kutemwa."
P10	"Nomba we mwana wamfumu,  nshakwata ulupiya lwa kulipila impango shobe. Waalishiba ndi mulumendo umupiina," efyailishenye Trevor. Apenyo atile,  "Naliishiba,  leelo niwe fye ningopwako." Atontonkenye pakashita kanono,  "Natuleeya kuli Kategga uwoba amaato atwabushishe kwishilya lya mumana pakuti tubutuke na baataata tabaakatusange."
P11	Kwisano,  imfumu Kayanja yaishiba ati Apenyo naaya. Yaeba abakumufwaya mumushi monse. Baakabilo bamfumu,  abashilika na bonse baalifwaile leelo tabaamusangile Apenyo.    Baabwelelemo kumfumu nookuyeba ati Apenyo tabamumwene ukuli konse. "Kanshi kabiyeni kumpanga mufwaye," efyo imfumu Kayanja yabebele. Yaalifulwa saana.
P12	Ilyo Apenyo na Trevor baaleendesha ukuya kumumana,  amakumbi yaafita yakolongeene mumulu. Imfula iikulu yaali mupeepi.
P13	Kategga uwooba amaato aaleekulika ubwato bwakwe ilyo Apenyo na Trevor baafikile. Trevor aipwishe Kategga ukubaabusha umumana. Kategga aalikeene no kulondololefyo imfula iikulu saana yaali mupeepi kabili kuti yaleeta ubusanso.
P14	Trevor apatikisha nookulondolwela Kategga umulandu baalingile ukwabukila Elyo aabiikile ukuboko mwitumba aabuulilemo ulupiya apeela Kategga. Ilyo Kategga aumfwile ilyashi lyabo kabili amwene ulupiya,  abomfwilile uluse. Aalisumiine ukubaabushisha kwishilya lya mumana temulandu neefyo imyulu yaali.
P15	Kategga atintiile ubwato mupeepi noomumana elyo abeeba ukwingilamo. Elyo abuulile ifyakoobelako atendeke nookooba. Ilyo imfumu Kayanja neemfumu Aludah bafikile kumumana,  baamwene abantu batatu mubwato. Elyo baishibe ukuti Apenyo na Trevor nababutuka.
P16	Icipupu icikali catendeke ukusunkanya ubwato kabili Kategga aalifilwa ukubukontolola. Imfumu Kayanja yapundile,  "Apenyo,  napapaata bwela! Ninkwelela. Nshakakucite icili conse iwe nelyo Trevor."    Nomba caali kuceelwa. Ubwato bwalipilibwike na bantu batatu baponene mumenshi. Bonse baalinwina. Panuma yabulya bushiku,  uuli onse mu bufumu bwakwa Kayanja aali nookuupa uo atemenwe umukankaala nelyo umupiina.

images:

illustrations/pages/10069.png
illustrations/pages/10074.png
illustrations/pages/10063.png
illustrations/pages/10064.png
illustrations/pages/10065.png
illustrations/pages/10066.png
illustrations/pages/10067.png
illustrations/pages/10069.png
illustrations/pages/10070.png
illustrations/pages/10071.png
illustrations/pages/10072.png
illustrations/pages/10211.png
illustrations/pages/10075.png
illustrations/pages/10076.png
illustrations/pages/10077.png
illustrations/pages/10078.png
illustrations/pages/10079.png

translations:

Afrikaans (Translation)	Koning Kaja en Sy Dogter	id=20076
Akuapem Twi (Translation)	Ɔhempɔn Kayanja Ne Ne Babea	id=18462
Asante Twi (Translation)	Ɔhene Kayanja Ne Ne Babaa	id=18222
ChiTonga (Translation)	Mwami Kayanja Amwanaakwe Musimbi	id=18652
CiNyanja (Translation)	Mfumu Kayanja Namwana Wake Musikana	id=18670
Dagaare (Translation)	Naa Kayanja Ne O  Pɔgeyaa	id=17774
Dagbani/Dagbanli (Translation)	Naa Kayanja Mini O Bipuɣiŋga	id=18161
Dangme (Translation)	Matsɛ Kayanja Kɛ E Bi Yo Ɔ	id=18341
Dhopadhola (Translation)	Kere Kodi Nyare	id=18750
English (Original)	King Kayanja And His Daughter	id=10210
Ewe (Translation)	Fia Kayanja Kple Via Nyɔnuvi	id=18172
Fante (Translation)	Ɔhen Kayanja Na Ne Babasia	id=18492
French (Translation)	Le Roi Kayanja Et Sa Fille	id=12664
Ga (Translation)	Maŋtsɛ Okaija Kɛ Ebiyoo Lɛ	id=18336
Gonja (Translation)	Ewura Kayanja Nε Mobe Ebichesobi	id=18214
isiNdebele (Translation)	Ikosi Umjekejeke Nendodakazi Yakhe	id=13054
isiXhosa (Translation)	Ikumkani Ukayanja Nentwazana Yakhe	id=17574
isiZulu (Translation)	Inkosi Undabenhle Nendodakazi Yayo	id=16472
Kasem (Translation)	Pɛ Kayanja De O Bukɔ	id=18228
Kiswahili (Translation)	Binti Wa Mflame Kayanja	id=12899
Mampruli (Translation)	Naaba Kayangya Ni U Bipuŋŋa	id=19353
Ng’aturkana (Translation)	Ekapolon Kayanja Ka Nakookeng	id=12922
Nzema (Translation)	Belemgbunli Kayanja Nee Ɔra Raalɛ Ne	id=18422
Oluwanga (Translation)	Omukhana Wo Omwami Kayanja	id=12954
Portuguese (Translation)	O Rei Kayanja E a Súa Filla	id=13644
Portuguese (Translation)	O Rei Kayanja E a Sua Filha	id=16719
Sepedi (Translation)	Kgoši Kayanja Le Morwedi Wa Gagwe	id=18163
Sesotho (South Africa) (Translation)	Morena Kadi Le Moradi Wa Hae	id=20035
Setswana (Translation)	Kgosi Mothupi Le Morwadiagwe	id=14957
SiLozi (Translation)	Mulena Kayanja Ni Mwana Wa Hae Wa Musizani	id=18741
Talen (Translation)	Na'ab Kayanja Ne O Puawoo	id=20196
Tshivenda (Translation)	Thovhele Kayanja Na Ṅwananyana Wawe	id=18277
Xitsonga (Translation)	Hosinkulu Kayanja Na Nhwanyana Wa Yena	id=18872
