url:	https://africanstorybook.org/reader.php?id=32879&d=0&a=1
id:	32879
title:	Zuba, Mwezi, Imvwula Amuwo
author:	Limbali Muyendekwa and Maureen Musale
artist:	Children of Paleng
lang:	ChiTonga
level:	First paragraphs
lic:	Creative Commons: Attribution 4.0
thumb:	http://africanstorybook.org/illustrations/covers/32879.png
desc:	Zuba

page_text:

P1	Kaindi kwansiku, Zuba, Mwezi, Imvwula amuwo zyakali kulwana.
P2	Ipenzi lyaali lyakuti izuba lyakali kuyanda kubala buzuba boonse. Mwezi wakali kuyanda kumweka buzuba boonse. Imvwula yakali kuyanda kuloka buzuba boonse, amuwo wakali kuyanda kubbubbula buzuba boonse. Tibakali kuyanda kupana ciindi.
P3	Bakazumina kukala antomwe kuti bazuminane. Zuba wakabuzya Mwezi, "Ncinzi ncocita cigwasyilizya nyika?" Mwezi wakavwila,  "Ndilamweka masiku oonse kutegwa banyama bavweze kabotu."
P4	Mwezi wakabuzya Imvwula, "Ucita nzi cigwasyilizya nyika? Imvwula yakavwila, "Ndilapa meenda kuzisamu azisyango kuti kazikomena kabotu. Ndilapa meenda akunywa kuzinyama."
P5	Imvwula yakabuzya Muwo,  "Ucitanzi kugwasyilizya nyika?" Muwo wakavwila, Ndilakukula akusalazya nyika. Ndilamwaya mvwula nyika yoonse."
P6	Muwo wakabuzya Zuba, "Ucitanzi kugwasyilizya nyika?" Zuba lyakavwila, Ndipa mumuni akukasala anyika, kutegwa banyama azisyango kazipona."
P7	Izuba, Mwezi, Imvwula Amuwo zyakaswililana cakabotu.
P8	Izuba lyakaamba, "Ncobeni umwi aumwi wesu kuli mbwagwasyilizya nyika." "Inzya", Wakaamba Mwezi, "Kunyina muli cesu wiinda mweenzinyina." Inga twabelekela antoomwe, Imvwula yakaamba. Muwo wakati, "Nkokuti atwabaane mazuba." Boonse Bakazumina.
P9	Nkikambo kaako ncomubona kuti mazuba amwi mulabona Mwezi azuba kazimweka antoomwe.  Alimwi muzimwi ziindi mulamvwa muwo kaubbubbula imvula kaiwa. Izuba, Mwezi, Imvula, aa Muwo zilabeleka kabotu antoomwe.  Zilavwana.
P10	Sena uyanda Zuba,Mwezi, Imvwula na Muwo? Kopa cifwanikiso cacintu ncoyandisisya awa.
P11	Tuliiyanda nyika kuti tupone kabotu.  Ilatupa cakulya aciteente, banyama azisyango. Zyoonse zilatugwasya munzila imwi. Mukusandula, inga twacita cimwi cintu kugwasya nyika yesu. Ulacita nzi kugwasya nyika yesu? Kolemba ncokonzya kucita.

images:

illustrations/pages/16102.png
illustrations/pages/16100.png
illustrations/pages/16101.png
illustrations/pages/16102.png
illustrations/pages/16103.png
illustrations/pages/16104.png
illustrations/pages/16105.png
illustrations/pages/16106.png
illustrations/pages/16107.png
illustrations/pages/16110.png
illustrations/pages/16108.png

translations:

CiNyanja (Translation)	Zuba, Mwezi, Mvula na Mpepo	id=32840
English (Translation)	Sun, Moon, Rain and Wind	id=16111
IciBemba (Translation)	Akasuba, Umweshi, Imfula Noomwela	id=32864
IciBemba (Translation)	Akasuba, Umweshi, Imfula Noomwela	id=33257
Lusoga (Translation)	Musana, Mwezi, Nkuba ni Mpewo	id=21261
Lusoga (Translation)	Musana, Mwezi, Maadhi ni Mpewo	id=21383
Oshikwanyama (Translation)	Etango, Ohani, Odula nOmhepo	id=31598
Oshindonga (Translation)	Etango, Omwedhi, Omvula nOmbepo	id=31656
Otjiherero (Translation)	Ejuva, Omueze, Ombura no Mbepo	id=31618
Rukwangali (Translation)	Ezuva, Kwedi, Mvhura noMpepo	id=31617
Sepedi (Translation)	Letšatši, Ngwedi, Pula le Moya	id=32458
Sesotho (Lesotho) (Original)	Letsatsi, Khoeli, Pula le Moea	id=16109
Sesotho (South Africa) (Translation)	Letsatsi, Kgwedi, Pula le Moya	id=32437
Siswati (Translation)	Lilanga, Inyanga, Imvula neMoya	id=32444
