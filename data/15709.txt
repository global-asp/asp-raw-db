url:	http://africanstorybook.org/reader.php?id=15709&d=0&a=1
id:	15709
title:	Mwami Wabayuni
author:	Sr Fiona Maanya and Everness Ngwane
artist:	Wiehan de Jager
lang:	ChiTonga
level:	First paragraphs
lic:	Creative Commons: Attribution 3.0
thumb:	http://africanstorybook.org/illustrations/covers/15709.png
desc:	Bayuni bakali kuyanda mwami pesi cakusyupa ikujana baka zuminina kuti miyuni winda kuwuluka yakuba mwami. Sikube wakayeya kuti wubainda kale benzyina

page_text:

P1	Kaindi kaindi bayuni bakaba amuswaangano. Bakayanda kuti abalo babe amwami mbomunya mbuli bantu a banyama. Nguni muyuni unga waba mwami?
P2	"Sikwaze,  nkaambo muyumu alimwi uboneka bwami!" Wakaamba umwi. "Peepe,  tajisi musyini alimwi nalila,  ulila anga uluuside," wakaamba aumwi. "Nkokuti Mpowani,  nkaambo ngomupati alimwi naboba,  uboba aanga ngusyuumbwa," umwi wakaamba.  "Peepe,  takonzyi kuuluka pe. Mwami wabami welede kuti kauluka."
P3	"Mebo ndiyeeya kuti inga ndaba mwami," wakaamba Pikoko,  kumwi kadikimuna ceeye. "Mebo ndimubotu." "Ulalisumpula," Tumba wakaamba. "Ndilaa meso mapati kwiinda bayuni boonse aboobo inga ndaba mwami." "Peepe,  kuleka nduwe,  Tumba," bakaamba boonse. "Yebo uunka kukoona ciindi zuba nolyazwa."
P4	Eeci cakapa kuti bayuni batasakani mumubandi wabo. Eelyo muyuni umwi wakaba amuzeezo. "Ooyo uti ulukisye mujulu nguutibe mwami," wakaamba. "iyi,  iyi,  boonse bakazumina,  eelyo,  boonse bakatalika kuuluka,  kabaya mujulu."
P5	Yalo Guuzi yaka`uluka kwabuzuba bomwe kayiya mujulu kwiinda malundu mapati amunyika Awalo sikwaze wakauluka kwamazuba obilo atala amalundu. Pele walo Cikwangala wakauluka kwamazuba otatwe kakunyina kwiima kayabuya buyo,  kugama zuba. Atala lyabo bayuni,  bakamvwa buyo Katiiti kakalila,  "ndime ndaulukisya,  ndime mwami!"
P6	Pele atala lyakwe Cikwangala wakamvwa buyo kajwi kasyoonto kakati,  "Ti,  ti,  ti! Ndime ndaulukisya,  ndime mwami. "Aaka kakali nkiinga Ncede,  kayuni kasyoonto akati kabayuni boonse! Kakajatilide kumababa mapati a Cikwangala ciindi nakali kuuluka kuya mujulu.
P7	"Tokwe kundiinda alimwi," wakaamba Cikwangala kazumanana buyo kuyabuuluka kuya mujulu. Wakauluka mujulu kaya buya buyo,  ngooyo mane limwi wabaanga waleka kuuluka. Eelyo wakati," Ndauluka kwiinda bayuni boonse. Ndime mwami!"
P8	Pele kunsi abbaba lyakwe,  kakalusuka kayuni kaniini. Kakalila kakati,  "Ti ti! Ti,  ti! Ndime kayuni kasyoonto! Ndime mwami." Kwaciindi eeci Cikwangala wakakatala kapati cakuti tanaakali kucikonzya limbi kuulukisya pe.
P9	Aboobo wakatalika kuboola ansi akalo kayuni kakali jisi kunsi abbaba lyakwe. Eeci cakapa kuti bamwi bayuni bakanyemene nkiinga Ncede. Bakakalindilila kabati,  "mbokatiselukile buyo tulakajwa mapepe oonse."
P10	Pele kayuni kakafwambaana kubona bukali bwa bayuni aaba. Eelyo kakaulukila mubwina bwanzoka. "Eno yebo Tumba,  ameso aako mapati,  kolonda bwina bwanzoka,  mpoona mbokatizwide buyo ukajate," boonse bakaamba. Mpoona Tumba wakakkala kumbele abwina.
P11	 Nkaambo kakuti kazuba kakali kukasaala kabotu,  cakapa kuti Tumba wakali kulindila awone. Kayuni nokakasondela,  kakabona kuti Tumba woona. Mpoona kakalusuka,  nkaako kaunka!
P12	 Tumba wakamvwa nsoni kapati kuti walekela kayuni kasyoonto kumuloboka. Kwacecino ciindi,  Tumba ulavwima masiku. Pele masikati,  uloona kabatamubwene bayuni bambi pe.

images:

illustrations/pages/306.png
illustrations/pages/292.png
illustrations/pages/295.png
illustrations/pages/293.png
illustrations/pages/294.png
illustrations/pages/296.png
illustrations/pages/299.png
illustrations/pages/300.png
illustrations/pages/301.png
illustrations/pages/302.png
illustrations/pages/305.png
illustrations/pages/304.png
illustrations/pages/307.png

translations:

Afrikaans (Translation)	Die Koning Van Die Voëls	id=10815
Afrikaans (Translation)	Koning Van Die Voëls	id=20077
Chinyanja (Translation)	Mfumu Ya Mbalame	id=15710
ChiTonga (Translation)	Mwami Wabayuni	id=18648
CiNyanja (Translation)	Mfumu Yambalame	id=18667
Dhopadhola (Translation)	Kere Pa Winyin	id=15763
English (Original)	King of the Birds	id=920
English (Adaptation)	The Clever Little Bird	id=5397
French (Translation)	Le Roi Des Oiseaux	id=12680
IciBemba (Translation)	Imfumu Yafyuuni	id=18687
isiXhosa (Translation)	Uncede Inkosi Yeentaka	id=17575
isiZulu (Translation)	Inkosi Yezinyoni	id=12645
isiZulu (Adaptation)	Ungcede Inkosi Yezinyoni	id=13601
Kikamba (Translation)	Musumbi Wa Nyunyi	id=3123
Kiswahili (Translation)	Mfalme Wa Ndege	id=3116
Lugbarati (Translation)	Opi Aria Yi Ni	id=3121
Lugwere (Translation)	Kabaka We Nyonyi	id=16552
Lumasaaba (Translation)	Umuyiinga We Binywiinywi	id=3117
Lumasaaba (Translation)	Umuyiinga We Binywiinywi	id=8697
Lunyole (Translation)	Habaha W’Enyuni	id=3119
Maa (Translation)	Olkínkí Le Oó Imotónyi	id=7206
Mampruli (Translation)	Ninsi Natitari	id=20388
Oluwanga (Translation)	Omwami Wa Amayoni	id=3120
Portuguese (Translation)	Rei Das Aves	id=16660
Sepedi (Translation)	Kgoši Ya Dinonyana	id=18160
Sesotho (South Africa) (Translation)	Morena Wa Dinonyana	id=20036
Setswana (Translation)	Kgosi Ya Dinonyane	id=15043
SiLozi (Translation)	Mulena Walinyunywani	id=18730
Tshivenda (Translation)	Khosi Ya Zwiṋoni	id=18183
Xitsonga (Translation)	Hosinkulu Ya Swinyenyana	id=18871
