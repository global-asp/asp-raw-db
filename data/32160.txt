url:	https://africanstorybook.org/reader.php?id=32160&d=0&a=1
id:	32160
title:	Akarabo Katabona
author:	Jean Paul Harelimana
artist:	Kenneth Boyowa Okitikpi
lang:	Kinyarwanda
level:	First sentences
lic:	Creative Commons: Attribution 4.0
thumb:	http://africanstorybook.org/illustrations/covers/32160.png
desc:	Iyi ni inkuru y umukobwa wabonye ibyishimo ubwo yatemberaga mu busitani.

page_text:

P1	Gikundiro yavutse afite ubumuga bwo kutabona.@@Amaso ye ntiyari yarigeze abona ababyeyi be, basaza be na barumuna be. Yari azi amasura yabo abakozeho.
P2	Umunsi umwe, Gikundiro yari ari gutembera mu busitani.@@Yakundaga impumuro z'indabo.@@Yakundaga gukorakora indabo.
P3	Gikundiro yifuzaga kubona izo ndabo, nibura inshuro imwe gusa. @@Yibwiye mu mutima ati: "Ni iz'igikundiro"
P4	Buri munsi, Gikundiro yagendagendaga mu busitani. Yari azi inzira imujyana.@@Uyu munsi, yubuye umutwe areba mu kirere.
P5	Ako kanya, yumvise inkuba n' umurabyo. Gikundiro yaratekereje ati: "Reka nsubire mu rugo bwangu."
P6	Imvura yatangiye kugwa.@@Gikundiro yaranyereye abura uburinganire yikubita hasi.@@Yakubise umutwe ku ibuye.
P7	Gikundiro akangutse, yasanze abantu benshi bamuzengurutse, araba ati: "Habaye iki?"
P8	Se aramubwira ati: "Waguye, ukubita umutwe ku ibuye."@@Mama we aravuga ati: "Shima Imana kuba ukiri muzima."
P9	Gikundiro yarahamagaye ati: "Papa, Mama?". Yahamagaye basaza be na barumuna be ati: "Ni mumpe akarabo"@@Buri wese yaratangaye.
P10	Murumuna we yamuzaniye akarabo.@@Gikundiro yakiriye akarabo yitonze aravuga ati: "Mbega akarabo keza!"
P11	Abo mu muryango we bararebanye, mama we aramubaza ati: "Gikundiro, ubasha kubona ako karabo?"
P12	Gikundiro yakomeje gukina n'akarabo mu biganza bye, aramwenyura ati: "Mwese muri beza cyane nk'aka karabo."

images:

illustrations/pages/26775.png
illustrations/pages/26773.png
illustrations/pages/26774.png
illustrations/pages/26775.png
illustrations/pages/26776.png
illustrations/pages/26777.png
illustrations/pages/26778.png
illustrations/pages/26779.png
illustrations/pages/26780.png
illustrations/pages/26781.png
illustrations/pages/26782.png
illustrations/pages/26783.png
illustrations/pages/26784.png

translations:

English (Translation)	Flower blind	id=23142
Fulfulde Mbororoore (Translation)	Bumɗo Giɗɗo Pinndi	id=32097
Hausa (Nigeria) (Original)	Makauniyar yarinya	id=22862
isiXhosa (Translation)	Intyatyambo engaboniyo	id=24228
Runyankore (Translation)	Ekyimuli Kyihumire	id=24068
