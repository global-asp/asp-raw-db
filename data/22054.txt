url:	http://africanstorybook.org/reader.php?id=22054&d=0&a=1
id:	22054
title:	Abotar Ɗan Taure da Ɗan Damisa
author:	Binta Usaini Umar and Jamilah Abba
artist:	Jesse Pietersen
lang:	Hausa (Nigeria)
level:	First sentences
lic:	Creative Commons: Attribution 4.0
thumb:	http://africanstorybook.org/illustrations/covers/22054.png
desc:	Tatsuniyar Ƙasar Habasha a kan yadda abota ta ƙullu kuma ta ɓaci saboda bambamcin ɗabia.

page_text:

P1	Wata rana ɗan Taure da ɗan Damisa suka ƙulla abota.
P2	Ana nan, sai suka tafi daji don su yi wasa.
P3	Ɗan Taure da ɗan Damisa suka yi dare sosai kafin su dawo gida.
P4	Sai ɗan Taure ya ce wa innarsa, yau na haɗu da wani aboki mai kirki. Gobe ma za mu sake haɗuwa da shi.
P5	Sai innarsa ta ce, "Wannan ba abokinka ba ne, yau ma na gode wa Allah da ka dawo lafiya." Don haka, kada ka je wurinsa gobe.
P6	Shi ma ɗan damisa ya faɗa wa innarsa cewa na haɗu da wani aboki mai kirki. Gobe ma zamu sake haɗuwa da shi.
P7	Innar ɗan Damisa ta cika da mamaki, sannan ta ce ɗana! Me ya sa ba ka cinye shi ba, idan kun haɗu gobe kar ka dawo gida sai ka cinye shi.
P8	Washegari, sai ɗan Damisa ya tafi ƙauyensu ɗan taure yana nemansa wurjanjan.
P9	Amma ɗan Taure ya laɓe a bayan innarsa. Ya ƙi fitowa daga gida.
P10	Ɗan Damisa ya taƙarƙare yana cewa abokina, abokina fito mana mu yi wasa!
P11	Ɗan Taure ya numfasa ya leƙo, sannan ya ce, "Innata ta faɗa min kai ba abokina ba ne, hanyar jirgi daban ta mota daban," ni kuma ina jin maganar innata.
P12	Don haka, jikin Ɗan damisa ya yi sanyi, ya juya gida cike da takaici.

images:

illustrations/pages/18402.png
illustrations/pages/18401.png
illustrations/pages/18402.png
illustrations/pages/18403.png
illustrations/pages/18404.png
illustrations/pages/18405.png
illustrations/pages/18406.png
illustrations/pages/18407.png
illustrations/pages/18408.png
illustrations/pages/18409.png
illustrations/pages/18410.png
illustrations/pages/18411.png
illustrations/pages/18412.png

translations:

English (Original)	Two Little Friends	id=18420
Kiswahili (Translation)	Marafiki wawili wadogo	id=19404
Lámnsoʼ (Translation)	Ŋkar see mewón sibaà	id=22309
Ng’aturkana (Translation)	Ng’Ipalon Ng’Iarei Lochamam	id=18421
