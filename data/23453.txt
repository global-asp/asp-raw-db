url:	https://africanstorybook.org/reader.php?id=23453&d=0&a=1
id:	23453
title:	Habwaki Enkende Ziikara Omumiti
author:	Solomon  Kasaija
artist:	Marike le Roux and Karlien de Villiers
lang:	Runyoro
level:	First paragraphs
lic:	Creative Commons: Attribution 4.0
thumb:	https://africanstorybook.org/illustrations/covers/23453.png
desc:	Omu biro byeira muno enkende hamu na nyamankogoto baali banywani muno. Hati kiro kimu omwana wa Nyamankogoto yarwaara muno haihi kufa. Yagenda owomunywani we Nkende yamwehoraho sente asobole kujanjaba omwana. Wankende atabe mubi

page_text:

P1	Omu biro byeira muno enkende hamu na nyamankogoto baali banywani muno. Hati kiro kimu omwana wa nyamankogoto yarwaara muno haihi kufa. Yagenda owomunywani we nkende  yamwehoraho sente asobole kujanjaba omwana. Wankende atabe mubi, yazimuha.
P2	Wankende obuyagenzere kumubanja, akamuleebera kuli hara omu Irembo. Bwangu bwangu yagamba abaana be bamujuumike aisane orubengo bagambe nti baikaire nibasa oburo.
P3	Obuyaizire yabakaguza; Baana inywe nyina wanyu agiireha? Nandi abaana, "Maama taroho agiire omu katale." Nogundi yagaruka bamugamba ngu agenzere  omukyaaro kurora abarwaire.
P4	Leero obuyagarukire ogwa kasatu bamugambire ngu nyina waabu taroho, ekiniga kya mukwata, yakwata orubengo yarunaga omu muti hamu noburo byona yabisensasensa. Akaba nagenda nenju kugitaho omurro,kyonka akagya kurora mama waabu nahika.
P5	Obuyarozire Wankende yasemererwa yamugamba, "Webale kwija. Sente zaawe ntaaha ninzahura. Kanyete abaana bampe orubengo hali nzaahura." Nandi Wankende ngu, "Kiki?"
P6	Nandi nyamankogoto,sente nzaahura omu rubengo. Yatandika kubeeta nabakunganisa  nagamba ati, "Baana inywe orubengo rwange ruli nkaha? Ningonza kusasura wankende. Hati. Muruleete.
P7	Nandi Wankende, abaana baleke. Orubengo rwawe ndunagire ge omu muti habwekiniga. Nandi Nyamankogoto;eh,eh, onyisire nyowe sente zange niho nzita.
P8	Tembayo omu muti orwiheyo nkuhe sente zaawe. Nagunu gujwa Wankende takazizooraga kandi aikara omu miti nakyaziseera.

images:

illustrations/pages/8853.png

translations:

