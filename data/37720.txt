url:	https://africanstorybook.org/reader.php?id=37720&d=0&a=1
id:	37720
title:	Zuba, Mwezi, Mvwula a Muwo
author:	Limbali Muyendekwa and Maureen Musale
artist:	Children of Paleng
lang:	ChiTonga
level:	Longer paragraphs
lic:	Creative Commons: Attribution 4.0
thumb:	http://africanstorybook.org/illustrations/covers/37720.png
desc:	Zuba

page_text:

P1	Mbukaaniinga! Kale-kale, Zuba, Mwezi, Mvwula a Muwo zyakali kulwana.
P2	Penzi lyakali lyakuti Zuba lyakali kuyanda kubala buzuba boonse. Mwezi wakali kuyanda kumweka buzuba boonse. @@Ayalo Mvwula yakali kuyanda kuloka buzuba boonse, awalo Muwo wakali kuyanda kubbubbula buzuba boonse. @@Boonse tiibakali kuyanda kupana ciindi pe.
P3	Bakazuminana kukkala muswaangano kuti babandisyanye. Zuba lyakabuzya mwezi, "Ino ncinzi ncocita cigwasyilizya nyika?" @@Mwezi wakavwiila, "Ndilamweka masiku oonse kutegwa banyana kabaweza kabotu."
P4	Mpoona Mwezi wakabuzya Mvwula, "Ino ncinzi ncocita kugwasyilizya nyika?" @@Mvwula yakavwiila, "Ndilapa meenda kuzyisamu azyisyango kuti kazyikomena kabotu. Ndilapa meenda akunywa kubanyama."
P5	Mpoona ayalo Mvwula yakabuzya Muwo, "Ino ucitaa nzi kugwasyilizya nyika?" @@Muwo wakavwiila, "Ndilakukula akusalazya nyika. Ndilamwaya mvwula nyika yoonse."
P6	Muwo wakabuzya Zuba, "Ino ncinci ncocila kugwasyilizya nyika?" @@Zuba lyakavwiila, "Ndipa mumuni akukasaazya nyika kutegwa banyama azyisyango kazyipona."
P7	Zuba, Mwezi, Mvwula a Muwo zyakaswiililana kabotu-kabotu.
P8	Zuba lyakaamba lyakati, "Ncobeni umwi aumwi wesu kuli mbwagwasyilizya nyika." @@"lnzya," Mwezi wakaamba. "Kunyina muli cesu wiinda mweenzyinyina. Inga twabelekela antoomwe," Mvwula yakayungizya. @@Mpoona Muwo wakati, "Nkokuti atwaabane mazuba." Boonse bakazuminana.
P9	Nkikaambo kaako ncomubona kuti mazuba amwi mubona mwezi azuba kazyimweka antoomwe. Alimwi muzyimwi zyiindi mulamvwa muwo kaubbubbula amvwula kailoka. @@Zuba, Mwezi, Mvwula a Muwo zyilabeleka kabotu antoomwe. Zyilamvwana.
P10	Sena uyanda zuba, mwezi, mvwula antela muwo? @@Enga cifwanikiso cacintu ncoyandisya akati kazyintu eezyi.
P11	Tuliiyanda nyika kuti tupone kabotu. Ilatupa cakulya aciteente, banyama azisyango. @@Zyoonse zilatugwasya munzila imwi. Mukusandula, inga twacita cimwi cintu kugwasya nyika yesu. @@Ulacita nzi kugwasya nyika yesu? Kolemba ncokonzya kucita.

images:

illustrations/pages/16102.png
illustrations/pages/16100.png
illustrations/pages/16101.png
illustrations/pages/16102.png
illustrations/pages/16103.png
illustrations/pages/16104.png
illustrations/pages/16105.png
illustrations/pages/16106.png
illustrations/pages/16107.png
illustrations/pages/16110.png
illustrations/pages/16108.png

translations:

Afrikaans (Translation)	Son, Maan, Reën en Wind	id=37763
Chichewa (Translation)	Dzuwa, Mwezi, Mvula ndi Mphepo	id=34965
Chinkhonde (Translation)	Suba, Mwesi, Fula ni Mbelo	id=35000
ChiTonga (Translation)	Zuba, Mwezi, Imvwula Amuwo	id=32879
ChiTonga (Adaptation)	Zuba, Mwezi, Mvwula, Amuwo	id=37407
Chitonga (Malawi) (Translation)	Lumwi, Mwezi, Vuwa ndi Mphepu	id=35025
CiNyanja (Translation)	Zuba, Mwezi, Mvula na Mpepo	id=32840
CiNyanja (Adaptation)	Dzuwa, Mwezi, Mvula ndi Mphepo	id=37722
Citumbuka (Translation)	Zuŵa, Mwezi, Vula na Mphepo	id=35051
Ciyawo (Malawi) (Translation)	Lyuŵa, Mwesi, Ula ni Mbepo	id=35075
Ellomwe (Malawi) (Translation)	Nndduwa, Mweri, Murimu na Ephevo	id=35107
English (Translation)	Sun, Moon, Rain and Wind	id=16111
IciBemba (Translation)	Kasuba, Mweshi, Mmfula, na Mwela	id=32864
IciBemba (Translation)	Akasuba, Umweshi, Imfula Noomwela	id=33257
IciBemba (Adaptation)	Akasuba, Umweshi, Imfula Noomwela	id=37723
isiXhosa (Translation)	ULanga, uNyanga, uMvula noMoya	id=37848
isiZulu (Translation)	ULanga, uNyanga, uMvula noMoya bayaxoxa	id=37712
Lusoga (Translation)	Musana, Mwezi, Nkuba ni Mpewo	id=21261
Lusoga (Translation)	Musana, Mwezi, Maadhi ni Mpewo	id=21383
Oshikwanyama (Translation)	Etango, Ohani, Odula nOmhepo	id=31598
Oshindonga (Translation)	Etango, Omwedhi, Omvula nOmbepo	id=31656
Otjiherero (Translation)	Ejuva, Omueze, Ombura no Mbepo	id=31618
Rukwangali (Translation)	Ezuva, Kwedi, Mvhura noMpepo	id=31617
Sepedi (Translation)	Letšatši, Ngwedi, Pula le Moya	id=32458
Sesotho (Lesotho) (Adaptation)	Letsatsi, Khoeli, Pula le Moea	id=34939
Sesotho (South Africa) (Translation)	Letsatsi, Kgwedi, Pula le Moya	id=32437
Siswati (Translation)	Lilanga, Inyanga, Imvula neMoya	id=32444
Tshivenḓa (Translation)	Ḓuvha, Ṅwedzi, Mvula na Muya	id=37855
Xitsonga (Translation)	Dyambu, N'weti, Mpfula na Moya	id=37747
