url:	https://africanstorybook.org/reader.php?id=40372&d=0&a=1
id:	40372
title:	Wan kɛnɛ jo̱pdɛ
author:	Nhial Gatkuoth Dol
artist:	Arthur  Makali
lang:	Thok Nath (Nuer)
level:	First paragraphs
lic:	Creative Commons: Attribution 4.0
thumb:	http://africanstorybook.org/illustrations/covers/40372.png
desc:	Mɛmɛ ɛ cäät kɛ kui̱c Wan kɛnɛ diit da̱ŋ rɛw.  Wan tëëkɛ jo̱p mi cɛ la̱t kɛ mun. La duäyɛ Tok dual i̱  bɛ jiathdɛ jɔp mi /ca moc tuɔɔŋ.

Cäät ɛmɛ gɔ̱a̱rkɛ jɛ kɛ luäk mi bëë kä Bua̱n Gɔ̱rä Thuɔk Nath

page_text:

P1	Mëëdan tëëkɛ ley mi cɔal i̱ Wan kɛnɛ diit da̱ŋ rɛw. Kɛl cɔalɛ Tok, cɔal kɛl i̱ Jakɔ̱k.
P2	Kɛ cäŋ kɛl ci Tok dap wi̱c jiaath. @@Kɛ kɔr nini ti tɔt cu Wan lɛ wä ja̱l rɛy dɔaar. @@Cuɛ Tok wä jek cɛ dap wi̱c jiaath.
P3	Cuɛ Tok jiök i̱, "Ɛ ji̱n Tok?" @@Cu Tok ɛ jiök i̱, "Ɛ jɛn ɣän!"
P4	Cuɛ Tok jiök i̱, "Kä göörä tuɔɔŋ. Mi /ciɛ jɛn kä bä jiathdä jɔp ɛn täämɛ." @@Cu Tok jɛ moc kɛ tuɔɔŋ kɛl kä cuɛ loc jɔk.
P5	Kɛ cäŋ dɔ̱diɛn ɛ nyɔk, cu Wan rɔ nyɔk kɛ ben kä Tok jälɛ kɛ jo̱p muɔ̱ɔ̱ndɛ. @@Cuɛ Tok thiec, "Tok, jɔapä jiathdä kiɛ bi ɣä moc tuɔɔŋ?" @@Cu Tok ɛ lɛni nyɔk kɛ muɔc tuɔɔŋ dɔ̱diɛn ɛ nyɔk.
P6	Kɛ cäŋ kɛl cu Jakɔ̱k lɛ ben kä Tok kä cuɛ Tok bä jek cɛ nuän ɛlɔ̱ŋ. @@Cuɛ Tok thiec i̱, "Ɛŋu mi ci nuän i̱ nɛmɛ?"
P7	Cu Tok ɛ jiök, "Ɣaaaa!" @@"Ca gaatkä thuk ɛ Wan. La bëë ni ciaŋ i̱ göörɛ ɣöö bɛ jiath bä jɔp, bä ku moc kɛ tuɔŋ kɛl ni ciaŋ."
P8	Cu Jakɔ̱k ɛ jiök i̱, "Ɣaaaa!"@@"Kä ɛŋu cɛ jɛ jɔp ɔ? Kui̱ci jɛ ɛn ɣöö /ciɛ jo̱p ɛn jo̱p muɔɔn? Mi wëë wä luny jɔk i̱ göörɛ tuɔɔŋ a jɛ jɔp ɛ." @@Kɛ kɔr kä mëë ci Jakɔ̱k loc jɔk.
P9	Cu Wan ben kä jɛ go̱o̱rɛ tuɔɔŋ. @@Cuɛ Tok ben jiök ɛ nyɔk, "Jɔapä jiathdä kiɛ bi ɣä ka̱m tuɔɔŋ?" @@Cu Tok ɛ jiök i̱, "Ɣää! Guak ɛn walɛ kuɛ  jɔp ɛn jiathdu."
P10	Cu Wan ɛ thiec i̱, "Tok, ɛ thuɔ̱k i̱ nu /ci tuɔɔŋ bi ŋun? Kɛ ɣöö mi wa̱a̱ jiathdä wä jɔp bä gaatku cam ni kɛn diaal."
P11	Kä ŋotdɛ laar Wan ɛ i̱, "Gɔaa ni ɣöö bi ɣä ka̱m kɛl." @@Cu Tok ɛ lo̱k kä cuɛ thiec i̱, "Kä ɛŋa lär jɛ ji̱ ɛn cäp ɛ mɔ?" @@Cu Tok ɛ jiök i̱, "Ɛ Jakɔ̱k." @@Cuɛ wee, "Bä jek ɛn Jakɔ̱k."
P12	Kä niɛ cäŋ ɛmɔ cu Wan kɛnɛ Jakɔ̱k la ji̱ tɛ̈r ti di̱t!

images:

illustrations/pages/8667001567.png
illustrations/pages/8667001629.png
illustrations/pages/8667001567.png
illustrations/pages/8667001630.png
illustrations/pages/8667001631.png
illustrations/pages/8667001632.png
illustrations/pages/8667001634.png
illustrations/pages/8667001640.png
illustrations/pages/8667001639.png
illustrations/pages/8667001638.png
illustrations/pages/8667001637.png
illustrations/pages/8667001636.png
illustrations/pages/8667001635.png

translations:

