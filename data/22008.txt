url:	http://africanstorybook.org/reader.php?id=22008&d=0&a=1
id:	22008
title:	Mpyisi na Bakame
author:	Epimaque Niyibizi
artist:	Rob Owen
lang:	Kinyarwanda
level:	Longer paragraphs
lic:	Creative Commons: Attribution 3.0
thumb:	http://africanstorybook.org/illustrations/covers/22008.png
desc:	Nubwo bari inshuti bwose

page_text:

P1	Kera Bakame na Mpyisi bari inshuti magara. Ibintu byinshi babikoreraga hamwe. Baririmbiraga hamwe ndetse bakanabyinira hamwe.
P2	Umunsi umwe, Bakame aravuga ati: "Nshuti yanjye Mpyisi, reka dutangire guhingira hamwe, hanyuma tuzabe abakire." Mpyisi arasubiza ati: "Rwose ibyo ni byo, dushobora guhinga ibiribwa byinshi, tukabisarura, hanyuma tukabigurisha abandi." Nuko Bakame irabaza iti: "Ariko se tuzahinga iki?"
P3	Mpyisi atanga igitekerezo ko byaba byiza bahinze ibigori. Bakame arabyemera. Bakame anavuga ko byaba byiza bagabanye imirimo bazakora mu murima. Bakame aravuga ati: "Umurimo wanjye uzaba uwo kurinda inyoni zizaza kona ibigori." Nuko ibwira impyisi ko izarima, igatera imbuto kandi ikanabagara.
P4	Mpyisi aratongana ko yahawe imirimo myinshi. Ariko Bakame abwira Mpyisi ko umurimo wo kurinda inyoni ari wo ukomeye cyane kandi ufite akamaro gakomeye. Ibyo Bakame abisobanura agira ati: "Umurimo wanjye ntabwo woroshye. Nzurira ibiti kugira ngo nirukane inyoni, ku manywa na n'ijoro. Kandi wowe ntabwo ushobora kurira igiti."
P5	Nuko impyisi inyurwa n'amagambo Bakame iyibwiye. Yemera guhinga umurima yonyine. Kari akazi kenshi. Bakame nta kintu yayifashijeho na gito. Imaze guhinga, itera ibigori mu murima wose, kandi yonyine.
P6	Igihe ibyatsi bibi byari bimaze kumera mu murima, Mpyisi yakoresheje isuka arabibagara. Kari akazi kenshi. Bakame yicaraga ku rutare akaririmba agira ati: "Inshuti yanjye ni umukozi, njyewe ndi umujyanama we. Akora nk'imashini, njyewe ndi umuyobozi we. Ubutaka arabusanza, imisozi arayihingagura, imbuto arayitera, ibyatsi bibi arabirandura, hanyuma ibigori tukabisarura."
P7	Mu gihe ibigori byari bigiye kwera, Bakame yishimiraga kuririmba ari mu murima, arinze inyoni. Kurinda inyoni ntabwo kari akazi gakomeye. Ntabwo byamubijije icyuya na gato.
P8	Hanyuma ibigori bigera igihe cyo gusarurwa. Bakame abwira Mpyisi ko bazagabana umusaruro. Bakame ati: "Ngewe nzasarura ikintu cyose kiri hejuru y'ubutaka, naho wowe uzasarure ikintu cyose kiri munsi y'ubutaka." Mpyisi atekereza ko icyo ari igitekerezo cyiza.
P9	Bakame aravuga ati: "Nzabanza gusarura ibyanjye, hanyuma nawe ubone gusarura ibyawe." Nuko Bakame asarura ibigori byose byari mu murima, abishyira mu bigega bye.
P10	Mpyisi ijya gusarura ibyari munsi y'ubutaka. Aracukura yizeye gukuramo umusaruro mwinshi. Gusa icyo yasanze munsi y'ubutaka yari imizi gusa. Aracukura ahantu hose; abura icyo asarura.
P11	Mpyisi abona ko bamuhenze ubwenge. Ararakara. Asubira mu rugo afite ibitebo birimo ubusa. Ku mugoroba ajya kwa Bakame afite agahinda kenshi. Abwira Bakame ati: "Reka twongere duhingire hamwe nshuti yange."
P12	Mpyisi yungamo ati: "Kuri iyi nshuro, nge nzasarura ikintu cyose kiri hejuru y'ubutaka, hanyuma wowe uzasarure ikintu cyose kizerera munsi y'ubutaka." Bakame arabyemera. Abwira Mpyisi ko aho kongera guhinga ibigori, byaba byiza bahinduye igihingwa. Nuko bemeranya gutera ibirayi.
P13	Mpyisi kandi ashimangira ko noneho bagomba kurimira hamwe bombi, bagatera kandi bakabagara bombi. Bakame arabyemera. Nuko bakorera hamwe bombi, baririmba.
P14	Igihe ibirayi byari bimaze kwera, Bakame abwira Mpyisi gusarura ibiri hejuru y'ubutaka. Mpyisi aragenda ashakisha ikintu yasaruramo; abura na kimwe. Yabonye gusa amababi y'ibirayi. Asubira mu rugo n'ibitebo birimo ubusa.
P15	Bakame asarura ibirayi byinshi kandi binini. Abishyura mu bigega byayo. Mpyisi abonye umusaruro wa Bakame, agira umujinya cyane. Nuko abaza Bakame ati: "Kuki wampenze ubwenge?" Bakame amusobanurira ko ari we ubwe wihitiyemo gusarura ibiri hejuru y'ubutaka.
P16	Mpyisi irarakara cyane. Yirukankana Bakame agira ngo amwihimureho. Ariko Bakame yarirutse cyane arahunga.  Bakame na Mpyisi bahinduka abanzi ubwo.

images:

illustrations/pages/8138.png
illustrations/pages/8135.png
illustrations/pages/8136.png
illustrations/pages/8137.png
illustrations/pages/8138.png
illustrations/pages/8139.png
illustrations/pages/8140.png
illustrations/pages/8141.png
illustrations/pages/8142.png
illustrations/pages/8143.png
illustrations/pages/8144.png
illustrations/pages/8145.png
illustrations/pages/8146.png
illustrations/pages/8147.png
illustrations/pages/8148.png
illustrations/pages/8149.png
illustrations/pages/8150.png

translations:

Acholi (Translation)	Apwoyo Gin Ki Laluu  Gu Pitu Cam	id=20992
Afaan Oromo (Translation)	Illeetif Warabesa Midhaan Facasan	id=21652
Amharic (Translation)	ጥንቸል እና አያ ጅቦ እህል አመረቱ 	id=21246
Dhopadhola (Translation)	Oculu Kodi Ondyek	id=18696
English (Original)	Hare And Hyena	id=9796
English (Adaptation)	Hare And Hyena Grow Crops	id=20885
Kiswahili (Translation)	Sungura na Fisi	id=15610
Kiswahili (Adaptation)	Sungura Na Fisi	id=18418
Kiswahili (Translation)	Sungura na Fisi wanapanda mimea	id=21134
Lunyole (Translation)	Wakayima Ni Namunyu Balima Ebirime	id=21023
Tigrigna (Translation)	ማንቲለ በረኻን ምህርቲ ዘፍሪ ዝብኢን	id=21112
