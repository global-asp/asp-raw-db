url:	http://africanstorybook.org/reader.php?id=17575&d=0&a=1
id:	17575
title:	Uncede Inkosi Yeentaka
author:	Xolisa Guzula
artist:	Wiehan de Jager
lang:	isiXhosa
level:	Longer paragraphs
lic:	Creative Commons: Attribution 3.0
thumb:	http://africanstorybook.org/illustrations/covers/17575.png
desc:	Iintaka zazifuna ukuba nenkosi. Inokuba kuza kukhethwa eyiphi intaka ibe yinkosi?

page_text:

P1	Kudala,  iintaka zazingenayo inkosi. Ngenye imini zagqiba ekubeni zibe nentlanganiso,  apho zaziza kuxoxa ngokuba ngubani na owayenokuba yinkosi yazo. Zabuzana ukuba ngubani owayengaba yinkosi yazo?
P2	"UKhozi womelele kwaye ukhangeleka enentsobi yobukhosi." Yatsho enye intaka. "Hayi angekhe,  uKhozi akanaso isitshaba. Futhi xa ekhwaza akavakali kakuhle." "Kungcono uNciniba ngoba yena mkhulu,  xa ekhala uvakala njengengonyama." Kwatsho enye intaka. "Hayi,  soze,  akakwazi ukubhabha,  inkosi yeentaka kufanele ukuba ikwazi ukubhabha."
P3	"Mna ndicinga ukuba ndingaba yinkosi," watsho uPikoko edlalisa isisila sakhe. "Ndimhle kakhulu." "Kodwa uyaziqhenya," kwatsho uSikhova. "Mna ndinamehlo amakhulu kunazo zonke iintaka. Ndingaba yinkosi." "Hayi,  unotshe. Ungaba yinkosi njani wena Sikhova njengokuba ulala xa kuza kusa nje!" Zonke iintaka zamphikisa.
P4	Zathi zisaqhubeka nengxoxo,  enye yeentaka yeza nombono wokuba okungcono iintaka zibhabhe. Eyona ibhabhela phezulu kakhulu ibe yiyona eza kuba yinkosi yeentaka. Zavumela phezulu zonke iintaka,  zaqalisa ukubhabha zisiya phezulu esibhakabhakeni.
P5	URhanisi wabhabha usuku olunye wabhabhela phezu kwezona ntaba ziphakamileyo elizweni. UKhozi yena wabhabhela phezu kweentaba eziluhlaza iintsuku ezimbini. Kodwa uXhalanga wabhabhela phezulu iintsuku ezintathu engami,  entingela ngqo kufutshane nelanga. Wathi esabhabha njalo uXhalanga,  suka waviwa zezinye iintaka ekhwaza lisithi "Ndiphezulu,  ndiyinkosi!"
P6	Kodwa ngentla kwakhe uXhalanga wesuka weva ngelizwi elincinci lisithi,  "Tswi,  tswi,  tswi! Ndiphezulu ndiyinkosi." Kwakusitsho eyona ntaka encinane iNcede. Kwathi kanti yayikhwele ephikweni likaXhalanga ngelixa entingela phezulu esibhakabhakeni!
P7	"Awusokuze undogqithe," watsho uXhalanga entingela phezulu kwakhona. Wabhabha de waphelelwa ngamandla. Waphinda wakhwaza futhi "Ndiphezulu Ndiyinkosi yenu."
P8	Kodwa ngaphantsi kwephiko lakhe kwakusazimele uNcede. Waphuma uNcede,  "Tswi,  tswi! Tswi,  tswi! Ndim intaka encinci,  ndiyinkosi."  Kodwa uXhalanga wayediniwe ukuba angabasantingela phezulu.
P9	Wehlela ngezantsi kodwa uNcede wayesazifihle phantsi kwephiko lakhe. Ezinye iintaka zazinomsindo kakhulu nguNcede. Zazimlindele ukuze athi xa efika nje zimxuthe zonke iintsiba zakhe.
P10	Kodwa intaka encinane yabona indlela ezinye iintaka ezazinomsindo ngayo. Ngokukhawuleza yehla yangena emngxunyeni wenyoka ongenanto. Iintaka zathi kuSikhova,  "Wena S'khova ngoba unamehlo amakhulu,  gada uNcede umbambe xa ephuma." Ngokunjalo,  uSikhova wahlala phambi komngxunya wawugada.
P11	Kodwa emini xa ilanga selifudumele uSikhova wabiwa bubuthongo walala. Intaka encinci uNcede yalunguza yabona uSikhova elele,  yaze ngokukhawuleza yanyonyoba,  yaphuma yabhabha.
P12	USikhova waba neentloni ngento ayenzileyo,  yokubhungcisa uNcede. Ukusukela ngaloo mini,  uSikhova waqala ukuzingela ebusuku,  aze alale emini,  azimele ukuze angabonwa zezinye iintaka.

images:

illustrations/pages/306.png
illustrations/pages/292.png
illustrations/pages/295.png
illustrations/pages/293.png
illustrations/pages/294.png
illustrations/pages/296.png
illustrations/pages/299.png
illustrations/pages/300.png
illustrations/pages/301.png
illustrations/pages/302.png
illustrations/pages/305.png
illustrations/pages/304.png
illustrations/pages/307.png

translations:

Afrikaans (Translation)	Die Koning Van Die Voëls	id=10815
Afrikaans (Translation)	Koning Van Die Voëls	id=20077
Chinyanja (Translation)	Mfumu Ya Mbalame	id=15710
ChiTonga (Translation)	Mwami Wabayuni	id=15709
ChiTonga (Translation)	Mwami Wabayuni	id=18648
CiNyanja (Translation)	Mfumu Yambalame	id=18667
Dhopadhola (Translation)	Kere Pa Winyin	id=15763
English (Original)	King of the Birds	id=920
English (Adaptation)	The Clever Little Bird	id=5397
French (Translation)	Le Roi Des Oiseaux	id=12680
IciBemba (Translation)	Imfumu Yafyuuni	id=18687
isiZulu (Translation)	Inkosi Yezinyoni	id=12645
isiZulu (Adaptation)	Ungcede Inkosi Yezinyoni	id=13601
Kikamba (Translation)	Musumbi Wa Nyunyi	id=3123
Kiswahili (Translation)	Mfalme Wa Ndege	id=3116
Lugbarati (Translation)	Opi Aria Yi Ni	id=3121
Lugwere (Translation)	Kabaka We Nyonyi	id=16552
Lumasaaba (Translation)	Umuyiinga We Binywiinywi	id=3117
Lumasaaba (Translation)	Umuyiinga We Binywiinywi	id=8697
Lunyole (Translation)	Habaha W’Enyuni	id=3119
Maa (Translation)	Olkínkí Le Oó Imotónyi	id=7206
Oluwanga (Translation)	Omwami Wa Amayoni	id=3120
Portuguese (Translation)	Rei Das Aves	id=16660
Sepedi (Translation)	Kgoši Ya Dinonyana	id=18160
Sesotho (South Africa) (Translation)	Morena Wa Dinonyana	id=20036
Setswana (Translation)	Kgosi Ya Dinonyane	id=15043
SiLozi (Translation)	Mulena Walinyunywani	id=18730
Tshivenda (Translation)	Khosi Ya Zwiṋoni	id=18183
Xitsonga (Translation)	Hosinkulu Ya Swinyenyana	id=18871
