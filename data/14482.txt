url:	http://africanstorybook.org/reader.php?id=14482&d=0&a=1
id:	14482
title:	Byantaka Ne Ensaka Enfu
author:	Peter Kisakye
artist:	Emily Berg
lang:	Lusoga
level:	First paragraphs
lic:	Creative Commons: Attribution 4.0
thumb:	http://africanstorybook.org/illustrations/covers/14482.png
desc:	Byantaka omwayi yali naakasumbi. Yali yesumba ensumbi enene. Yandikoze atya? Yakozesa obwongo bwe okufuna kye yali ayenda. Yatebuka muliranwa we … aye tikyali kya buntubulamu.

page_text:

P1	Agho olwatuuka,  nga ghabaawo omusaadha eyayetebwanga Byantaka eyali  ne ente ye nga nkazi. Byantaka  yayayanga  ente ye yaiguta  bukalamu. Yagighanga  na amaadhi  yaanhwa. Aye Byantaka yali nabwa kasumbi katono kati.
P2	Kyeyava agya ewa mulilaanwa we  yeyazike entamu agheeremu  ente ye amaadhi. Mulilaanwa we yaikiriza  okwazika Byantaka ensaka ye esinga bunene nga akoba ati,  "Omulilaano gwokya dhoona."
P3	Ghaabita enaku mbale,  Byantaka yaagya ewo owuumbi yaagulayo ensaka entontono. Yagileeta ghaka. Yaata ensaka entono yagita munda mu nsaka  yeyeyazika ewa mulilaanwa we.
P4	Yeetwika ensaka dhombi ku mutwe gwe yabitwalira mulilaanwa we eyamwazika ensaka.
P5	Byantaka yamukoba,  "Ndiziiza ensaka yo nga ezaire." Mulilaanwa we yewuunia ati ensaka yange yazaala ensaka eyindi!Yatendereza Byantaka ati, "Enhumba yo ya mukisa."
P6	Oluvainhuma,  Byantaka yaira yo ewa mulilaanwa we amweyazikeku entamu kabili. Kino tiyakikola mu mwoyo mulungi.
P7	Mwene nsaka yalindirira Byantaka aize ensaka nga tamubona. Yaabitaamu engaito yaatuuka ewa Byantaka era yaamukoba,  "Muna nnonie ensaka yange."
P8	Byantaka yakamutema ati,  "Mukagwa entamu yaife yafa. Ondagainhe neetegeka kwidha kukubikira."
P9	Mulilaanwa yaadhikubamu bukiika dhayaka omulilo. Ne enzigezige dhaasituka era yaatandika okuyomba ati,  "Nze kino tikibonangaku ensaka okufa."
P10	Mulilaanwa yaadhikubamu bukiika dhayaka omulilo. Ne enzigezige dhaasituka era yaatandika okuyomba ati,  "Nze kino tikibonangaku ensaka okufa."
P11	Mulilaanwa yaagemwa obusungu yaagya ku mbuga yaaghaghabira Byantaka. Omulamuzi yawulirisa okwinhonhola kwaibwe bombi. Yaasala omusango yakoba gusinga mwene nsaka.
P12	"Byantaka bwe yakukoba ati ensaka yazaala,  waikiriza. Bwakoba ati buli kilamu ekizaala kili no okufa,  aba mutuufu." Atyo omulamuzi bwe yalamula omusango.
P13	Mulilaanwa yaira yo ghaka nga abbwoita bubbwoite oti ikovu. Atyo Byantaka yanhaga  ensaka mu magezigezi.

images:

illustrations/pages/14436.png
illustrations/pages/14435.png
illustrations/pages/14436.png
illustrations/pages/13193.png
illustrations/pages/13194.png
illustrations/pages/14440.png
illustrations/pages/14437.png
illustrations/pages/14447.png
illustrations/pages/14446.png
illustrations/pages/14448.png
illustrations/pages/14450.png
illustrations/pages/14449.png
illustrations/pages/14451.png
illustrations/pages/14452.png

translations:

English (Translation)	Byantaka And The Dead Pot	id=14497
English (Adaptation)	The Pot That Died	id=20893
Kiswahili (Translation)	Chungu Kilichokufa	id=21148
Ng’aturkana (Translation)	Agulu Na Atoani	id=21121
Runyoro (Translation)	Ensoha Eyafire	id=20993
Tigrigna (Translation)	እታ ዝሞተት ዕትሮ	id=21195
