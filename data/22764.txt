url:	https://africanstorybook.org/reader.php?id=22764&d=0&a=1
id:	22764
title:	Tsimbiro okhutinyirisia obulala bwa Afrika
author:	Catherine Were
artist:	Brian Wambi
lang:	Oluwanga
level:	First paragraphs
lic:	Creative Commons: Attribution 4.0
thumb:	https://africanstorybook.org/illustrations/covers/22764.png
desc:	Tsimbiro okhutinyirisia obulala bwa Afrika. Kadogo nende Juma nabetsa. Bachama okhwirukha halala bulinyanga.

page_text:

P1	Kadogo nende Juma nabetsa.

Bachama okhwirukha halala bulinyanga.
P2	Nyanga ndala Juma yabola, "Khwirushe okhubera eshialo shiefu shihambane khutinyisie obulala bwabamali!"

"Nabwene, khutsie!" Kadogo yafuchirisania ninaye.
P3	Bafuchirisania okhuchinga eshitseso shiobulala khuluchendo lwabwe.

Bachachira tsimbiro etsio elubeka wo Mwifubo mwitokho likhongo lia Cape Town.
P4	Okhurula Afrika yo Mufubo balinga Emasaba okhubirira Mumbo mweshialo. Babirira Namibia, Angola, Congo nende Cameroon.

Bafuchirisania okhuulushira mwitkho lia Abuja.
P5	Aberushi okhurula Afrika yo Mumbo balimana nabo mushialo shia Nigeria.

Batsira halala nibalondola Omwalo kwa Niger.
P6	Olwa bola Mali, bafumbererwa nomuyeka omukhongo. Juma yabashira bosi amani.

Yehana okhubemirira mumulembe.
P7	Lwabola khulukuku lweinyanza mwitokho lia Conakry, bali nibetsule olufu olunji. Nibatsia okhwirama munyanza.

Olunyuma balola mbu batsiririre nende tsimbiro tsiabwe okhutsia Morocco okhubirira Senegal nende Mauritania.
P8	Mwitokho lia Casablanca, aberushi balimana nende ababukha bashiabwe okhubaya mwifubukho.

Inyuma, batsiririra nibalenjere Afrika yebukwe.
P9	Berukha okhurula Algeria nende Libya nibaulushira Misri kho bachenderere tsipiramidi.

Olunyuma, bakalukhana Mufubo nibalondola omwalo kwa Nile nibalinjire Uganda.
P10	Babirira mushialo shiomuyeshe omukhaya nende emitsuru chietsisolo tsialindwa. Ababukha bandi balimana ninabo mwitokho lia Kampala.

Okhurula Kampala, omukanda oko kwatsira khundulo we inyanza ya Kenya.
P11	Olwabola mwitokho lia Mombasa, bekhala khulukuku nibalia omuchere kweinasi nende tsinyeni.

Juma nabola, "Chende khuyire eshitseso shiobulala khushikulu shia Kilimanjaro."
P12	Kata kario Juma yali nachonyere. Shinga bali khunjira nibalenjere Tanzania, yakwa hasi.

Aberushi bashie bakhalaka tsimbiro tsiabu nibakalukha inyuma okhukhonya Juma.
P13	Juma yakamira Kadogo eshitseso nabola, "Chinga eshitseso shino okhula khushikulu shia Kilimanjaro. Lola mbu ohafiye obulafu bwobulala bwa Afrika."
P14	Abandu bekhoyera aberushi nibabola mbu, "Enywe nenywe tsitswoli tsiefu."

Nibamalire okhuwafya eshitseso shiobulala khushikulu shia Kilimanjaro, bakalukhasia tsimbiro nibalenjere Mufubo wa Afrika.
P15	Olwa bola Malawi, nibatsia okhwerama Munyanza ya Malawi.

Kadogo yabolera Juma mbu, "Khwirushe okhurula Mufubo okhula Emasaba, Ebukwe okhurula Mumbo. Oluchendo lwefwe lulenjerere okhuwa."
P16	Olunyuma, aberushi bobulala bashichinga eshitseso shiabu okhula mushialo shia Zimbabwe. Libuli lia abandu liakhung'ana okhwilolera likhuwa ero.

"Tsimbiro tsisangasiye muno!" Juma yabola nobusangafu.

images:

illustrations/pages/19868.png
illustrations/pages/19860.png
illustrations/pages/19861.png
illustrations/pages/19862.png
illustrations/pages/19863.png
illustrations/pages/19864.png
illustrations/pages/19865.png
illustrations/pages/19866.png
illustrations/pages/19867.png
illustrations/pages/19868.png
illustrations/pages/19869.png
illustrations/pages/19870.png
illustrations/pages/19871.png
illustrations/pages/19872.png
illustrations/pages/19873.png
illustrations/pages/19874.png
illustrations/pages/19875.png

translations:

ChiShona (Translation)	Kumhanya Kwemubatanidzwa Weafrica	id=21685
English (Original)	Africa unity race	id=19876
Hausa (Nigeria) (Translation)	Tseren ha…óin kan Afirika	id=22063
Kinyarwanda (Translation)	Isiganwa Rigamije Ubumwe Muri Afurika	id=20906
Kiswahili (Translation)	Mbio kuhimiza umoja wa Afrika	id=19877
Lukenye (Translation)	Empaka Ezamawanga Ga  Abairugavu	id=21480
Lukenye (Translation)	Empaka ezamawanga ga  abairugavu	id=21507
Lusoga (Translation)	Okuvugania Kwa Afirika Okweyimba	id=21258
