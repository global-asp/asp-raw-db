url:	http://africanstorybook.org/reader.php?id=17244&d=0&a=1
id:	17244
title:	Gugulethu
author:	zandile angel rejoice mdhluli
artist:	Jesse Pietersen
lang:	siSwati
level:	First paragraphs
lic:	Creative Commons: Attribution 4.0
thumb:	http://africanstorybook.org/illustrations/covers/17244.png
desc:	Lendzaba ikhuluma ngentfombatane lencane lebitwa ngekutsi nguGugulethu 

page_text:

P1	Gugulethu yintfombatane lenhle futsi leseyincane. Gugulethu ufundza libanga lesibili kantsi unelutsandvo lwetitjalo.
P2	Titjalo nemvelo kuhlala kusenhlitiyweni yakhe. Utsi nakabona tinhlobo tetitjalo avele angasabambeki. Uyatsandza kutiva ngekutibamba abuye ative ngekutsi tinaliphi liphunga.
P3	Gugulethju usuka ekhaya sikhatsi sekungena sikolo sisekhashane nekushaya. Phela loko wentela ngobe mehlo akhe ayayitsandza imvelo kanye netitjalo. Utsite asahamba aya esikoleni wakhangwa timbali letinembala loliphuti. Nanguya Gugulethu atihlobisa enhloko ngayinye yetimbali. Maye buhle baGugulethu!
P4	Utsite natefika egedeni lesikolo wakhangwa tihlahla letihlobise libala lesikolo. Wema wamoyitela ababata buhle betitjalo letiluhlata cwe.
P5	Kutsite nakuphuma sikolo. Bangani baGugulethu bebasahleti, lomunye wabo bekabambe inyoni. Kantsi lomunye bekenta sifundvo sekufundza. Gugulethu yena bekabuka buhle besitjalo lesidvute nabo ababata buhle besicu kanye nemacembe esihlahla.
P6	Washeshe wafika ekhaya. Wamane wabeka sikhwama Â sakhe setincwadzi wase uyobuka buhle besihlahla semahhabhula.

images:

illustrations/pages/13389.png
illustrations/pages/13383.png
illustrations/pages/13384.png
illustrations/pages/13385.png
illustrations/pages/13387.png
illustrations/pages/13386.png
illustrations/pages/13388.png

translations:

