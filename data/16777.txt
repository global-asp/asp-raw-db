url:	http://africanstorybook.org/reader.php?id=16777&d=0&a=1
id:	16777
title:	Inkhosi Nendvodzana Yayo
author:	Nkosinathi Gift Nkambule
artist:	Natalie Propa, Jacob Kono, kingofgoldbuyers, Louis Bonaparte, ADITYA Pandey, shutterstock, online pictures, pin interest and depositphoto
lang:	siSwati
level:	First sentences
lic:	Creative Commons: Attribution 4.0
thumb:	http://africanstorybook.org/illustrations/covers/16777.png
desc:	Indzaba imayelana nenkhosi leyayitsandza igolide kanye nengcebo kakhulu . Lenkhosi yayinendvodzana leyayiyitsandza kakhulu. Lenkhosi yaya enyangeni ngalelinye lemalanga kuyocela umutsi wokutsi konkhe lakubambhako kugucuke igolide. Yawutfola inkhosi lowo mutsi

page_text:

P1	Kwasukasukela,  bekukhona inkhosi leyayitsandza imali nengcebo kakhulu.
P2	Lenkhosi yayihlala nemntfwala wayo wemfana. Libito lakhe kungu Mcebo ngoba amutsandza kakhulu kunako konkhe eveni.
P3	Ngalelinye lilanga lenkhosi yavuka ekuseni kusemnyama. Yahamba ilibangisa kuNdvukebandla inyanga lenkhulu yendzawo. Phela kulenyanga beyi yocela umutsi wekutsi konkhe lokubanjwa yinkhosi kugucuke kube ligolide.
P4	Nangempela inyanga lowo mutsi wenhlanhla. Inyanga yamyala yatsi,  "kusukela kusasa loku,  konkhe lotakubamba kutawugucuka kube ligolide." Inkhosi ayimange itibambe ngenjabulo. Yasho ibamba indlela ilibangisa ekhaya.
P5	Lashona lilanga balala nendvodzana yakhe Mcebo,  kwatsi ekuseni yavuka inkhosi yaya edladleni iyowentela Mcebo kudla kwasekuseni.
P6	Itsite isangena nje inkhosi. Kwachamuka Mcebo indvodzana yayo. Mcebo naye bekajabulile kubona uyise. Wavele watiphosa kuyise,  wambamba ngesandla. Ngaleso sikhatsi Mcebo wagucuka waba ligolide.
P7	Yakhala kakhulu inkhosi,  yabuyela emuva kuNdukebandla iyocela kutsi abuyisele indvodzana yakhe Mcebo ibe kahle. Inyanga yatsi kumele atsengise yonkhe igolide nabo bonkhe bucwebe lekanabo.
P8	Yenta njalo inkhosi,  wagucuka Mcebo waba sesimeni sekuba ngumuntfu lokahle. Kusukela ngalelo langa,  inkhosi ayizange iphindze itsandze ligolide kakhulu. Baphila imphilo lenhle nendvodzana yakhe.

images:

illustrations/pages/10063.png
illustrations/pages/16776.png
illustrations/pages/16778.png
illustrations/pages/16350.png
illustrations/pages/16779.png
illustrations/pages/16780.png
illustrations/pages/16781.png
illustrations/pages/16782.png
illustrations/pages/16783.png

translations:

