url:	https://africanstorybook.org/reader.php?id=38360&d=0&a=1
id:	38360
title:	Ke kgona go fofa
author:	Hlongwani Hlongwani
artist:	Khanyisa Masemola
lang:	Xitsonga
level:	First paragraphs
lic:	Creative Commons: Attribution 4.0
thumb:	http://africanstorybook.org/illustrations/covers/38360.png
desc:	Poledišanokgopolo le Kapteni. Asnath Mahapa

page_text:

P1	——Lebo o boledišana le moKapteni Asnath Mahapa go ngwala ka makasining wa sekolo. Yena o thabetše go kopana le mofofiši yo wa go tsebega gohle.“Thobela. Ke a le amogela poledišanong ya rena, Kapteni Asnath!” gwa realo Lebo.“Thobela, Lebo. Le nna ke thabela go ba le wena. Nke o mpitše Asnath,” gwa fetola Moh. Asnath.
P2	“Re botšeng tša bophelo bja lena bonnyaneng,” gwa botšiša Lebo.Moh. Asnath a re, “Ke belegwe ka 1979 kua Profenseng ya Limpopo, gola Afrika Borwa.Ge re gola re be re sena pompi tša meetse ka magaeng gape re šomiša kerese go dira mošomo wa sekolo.”
P3	“Bjale lerato la go fofiša difofane le thomile neng?” gwa botšiša Lebo.“Taba yeo e be e le toro fela. Ge ke nale mengwaga ye 13, ka thoma go ba le kgahlego.Kua sekolong ka thoma go bala dimakasini tša bofofiši.Ya ba ge ke thomile,” gwa gopola Asnath.
P4	“Bjale taba yeo ya gola bjang?” gwa botšiša Lebo a ngwala fase.“Ke be ke fela ke ipotšiša gore naa go tla bjang gore sefofane, selo se se golo, sa boima, se kgone go fofa moyeng.Ke nyaka gape go tseba gore di fofa bjang,” gwa fetola Moh. Asnath.
P5	“Naa motho o swanetše go dira dithuto dife go ba mofofiši?” gwa botšiša Lebo.Moh, Asnath a fetola a re, “Dipalo, Saense le Boenjenere.Morago wa ithuta go fofiša sefofane lebaka le letelele pele o ka hwetša lengwalo la go ba mofofiši wa difofane.”
P6	Lebo a re, “Naa dithuto tšeo di thuša ka eng mošomong wa lena?”Moh. Asnath a re, “Dipalo di thuša ge o hlakantšha dinomoro ka sefofaneng ge se fofa.Ka Enjenere o tseba bokagare bja sefofane go kwešiša le gore bo šoma bjang.”
P7	“Hee, bjale ge le fofa la mathomo le be le ikwa bjang? Le be le sa tšhoga?” a realo Lebo.Moh. Asnath a re, “Hei Lebo! Ke tšere matšatši ke sellega nako ge ke fofa. Efela ka se nyame mooko.Ga bjale ke fofela nageng di šele, ke ithuta ditšo tša go fapafapana.”
P8	“Ke tshepa le ipshina ka seo! Bjale sefofane sona se fofa bjang?” a realo Lebo.Moh. Asnath a hlaloša a re, “Moya o fofa diphegong wa kukela sefofane godimo. Maatla a go tšwa enjeneng a se iša pele, gomme sa fofa.”
P9	“Naa mošomong wo le kopane le mathata afe?” gwa botšiša Lebo.“Ke ile ka botšwa gore ke nna yo mokopana. Ba re mosadi a ka se šome mošomo wa banna. Gape ba re dithuto tšaka ga se tša maleba tša bofofiši.”
P10	Lebo a botšiša a re, “Naa mathata ao le a fentše bjang?”“Ke ile ka lwantšha molao wa go gana batho ba seemo sa ka. Ka thoma fase dithuto gomme ka netefatša go hwetša meputso ya godimo kudu.Ka bontšha bokgoni bja basadi,” a fetola Asnath.
P11	Lebo a dumela gomme Asnath a tšwela pele. “Ke ithutile gore ge o šetša, o ka se palelwe.“Ke ithutile gore ge o na le maikemišetšo o ka se palelwe ke selo. Le gore o se theeletše batho ba gore o ka se kgone. Gape gore basadi ba ka dira sengwe le sengwe sa go dirwa ke banna,” gwa fetola Moh. Asnath.“Ke nnete seo!” a realo Lebo.
P12	“Naa le ikgantšha ka eng?” gwa botšiša Lebo.Moh. Asnath a re, “Ke be ke nale mengwaga ye masomepedipedi fela ge ke fihlelela go ba mosadi wa mothomoso wa mathomo wa go fofiša difofane.Gape ke be ke le sehlopheng sa mathomo sa go fofiša sefofane re le basadi fela.Ga bjale ke hlohleletša basetsana go latela dithuto tša Saense.
P13	Lebo a fetša ka gore, “Ke rata go le leboga ge le kgonne go boledišana le nna.Ge le kgona go bontšha rena baswa gore ka maikemišetšo, motho a ka fofela godimo!”Moh. Asnath a myemyela a re, “Le nna ke thabetše go boledišana le wena, Lebo. Thobela.
P14	——MošomoKe bo mang batho bao ba bolelago mo kanegelong gape ba bolela ka eng?Naa ke ka baka la eng Lebo a dira poledišano ye?Ke eng sa go dira gore Asnath a rate go ba mofofiši wa difofane?Thala sefofane wena o le ka gare o le mofofiši wa sona.
P15	——Dipuku tšeo di lego mo tlhahlamanong yeAndile MjiAsnath MahapaBongani MayosiCharlotte MaxekeMmantsane Moche DialeMulalo DoyoyoTebello NyokongTshilidzi Marwala
P16	——Pukwana ye ya kanegelo e hlamilwe le go ngwalwa ka Sepedi, bjalo ka projeke ya methopo ya go bala ya Zenex Ulwazi Lwethu ka 2020.

images:

illustrations/pages/2377000599.png
illustrations/pages/2377000299.png
illustrations/pages/2377000399.png
illustrations/pages/2377000499.png
illustrations/pages/2377000599.png
illustrations/pages/2377000699.png
illustrations/pages/2377000799.png
illustrations/pages/2377000899.png
illustrations/pages/2377000999.png
illustrations/pages/2377001099.png
illustrations/pages/2377001199.png
illustrations/pages/2377001299.png
illustrations/pages/2377001399.png

translations:

English (Translation)	Ke kgona go fofa	id=38352
English (Translation)	Ke kgona go fofa	id=38372
isiNdebele (Translation)	Ke kgona go fofa	id=38353
isiNdebele (Translation)	Ke kgona go fofa	id=38373
isiXhosa (Translation)	Ke kgona go fofa	id=38354
isiXhosa (Translation)	Ke kgona go fofa	id=38374
isiZulu (Translation)	Ke kgona go fofa	id=38355
isiZulu (Translation)	Ke kgona go fofa	id=38375
Sesotho (Translation)	Ke kgona go fofa	id=38356
Sesotho (Translation)	Ke kgona go fofa	id=38376
Setswana (Translation)	Ke kgona go fofa	id=38357
Setswana (Translation)	Ke kgona go fofa	id=38377
Siswati (Translation)	Ke kgona go fofa	id=38358
Siswati (Translation)	Ke kgona go fofa	id=38378
Tshivenda (Translation)	Ke kgona go fofa	id=38359
Tshivenda (Translation)	Ke kgona go fofa	id=38379
Xitsonga (Translation)	Ke kgona go fofa	id=38380
