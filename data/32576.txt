url:	https://africanstorybook.org/reader.php?id=32576&d=0&a=1
id:	32576
title:	Imineke ya nyogokuru
author:	Patrick  Munyurangabo
artist:	Catherine Groenewald
lang:	Kinyarwanda
level:	Longer paragraphs
lic:	Creative Commons: Attribution 4.0
thumb:	http://africanstorybook.org/illustrations/covers/32576.png
desc:	Nyogokuru yari afite umurima mwiza cyane yahingagamo amasaka

page_text:

P1	Umurima wa nyogokuru wari utangaje. Warimo amasaka, uburo, n'imyumbati. Ariko urutoki ni rwo rwari rwiza cyane. Nubwo nyogokuru  yari afite abuzukuru benshi, nari nzi mu ibanga ko ari ngewe mutoni we. Yantumiraga kenshi iwe. Kandi yamvunguriraga ku amabanga ye. Ariko hari ibanga rimwe atigeze ambwira: aho yataraga ibitoki.
P2	Umunsi umwe nabonye igitebo kinini giteretse ku zuba mu gikari. Mubajije icyo aricyo, igisubizo cyonyine yampaye ni iki: "Ni igitebo cy'amayobera."  Ku gitebo hari amashara menshi nyogokuru yahinduraga kenshi. Nagize amatsikondamubaza nti "Aya mashara ni ay'iki, nyogoku?" Igisubizo cyonyine nabonye ni iki: "Ni amasharay'amayobera."
P3	Byari bishimishije kureba nyogokuru, ibitoki, amashara n'igitebo kinini. Ariko nyogokuru yaranyuhuraga ngo nge gufasha mama, "Nyogoku, mbabarira, undeke ndebe uko ubigenza…" Ambwira akomeje ati: "Ntugashire isoni wa mwana we, jya ukora ibyo bakubwiye." Nuko ngenda niruka.
P4	Ngarutse, nasanze nyogokuru  yicaye hanze ariko nta gitebo nta n'ibitoki. Ndamubaza nti: "Nyogoku, igitebo kiri he, ibitoki biri he, na…" Ariko igisubizo cyonyine nabonye ni, "Biri ahantu h'amayobera." Narumiwe!
P5	Iminsi ibiri ishize, nyogokuru yantumye gushaka akabando ke mu cyumba cye. Nkimara gufungura umuryango, nakiriwe n'impumuro nziza cyane y'imineke. Muri icyo cyumba cye ni ho hari igitebo kinini cy'amayobera cya nyogokuru. Cyari gihijwe neza mu kiringiti gishaje. Naragitwikuruye impumuro nziza iransanganira.
P6	Ijwi rya nyogokuru ryarankanze ubwo yampamagaraga, "Urakora iki? Gira vuba unzanire akabando." Narihuse nsohokana akabando ke. Arambaza ati: "Uri gusetswa n'iki? Ikibazo cye cyatumye menya ko ngisetswa no kuvumbura ububiko bwe bw'amayobera."
P7	Bukeye bwaho, ubwo nyogokuru yari yagiye gusura mama, nirukankiye mu nzu ye kureba imineke na none. Hari igitoki gifite imineke ihiye cyane. Namanyuyeho umwe nywuhisha mu ikanzu yange. Maze gutwikira neza igitebo nagiye inyuma y'inzu ndawurya vuba vuba. Wari umuneke uryoshye cyane ku buryo budasanzwe.
P8	Bukeye bwaho, ubwo nyogokuru yari mu murima asoroma imboga, ninjiye mu cyumba ndarunguruka mbona imineke. Hafi yayose yari yahiye. Sinashoboraga kwihangana nuko mfata iseri ririho imineke ine. Ngenda nomboka ngana ku muryango, nuko numva nyogokuru akororera hanze. Nahise mpisha ya mineke mu ikanzu yange munyuraho.
P9	Umunsi ukurikiyeho wari umunsi w'isoko. Nyogokuru yazindutse kare. Buri gihe yajyanaga imineke  n'imyumbati ku isoko. Sinashishikajwe no kumusura uwo munsi. Ariko sinashoboraga kumara igihe kire kire ntagiyeyo.
P10	Kuri uwo mugoroba  mama, data na nyogokuru barampamagaye. Nari nzi impanvu. Iryo joro niyumvishije kontazongera kwiba ukundi, ari nyogokuru, ababyeyi bange, ndetse n'undi uwo ari we wese.

images:

illustrations/pages/1360.png
illustrations/pages/1361.png
illustrations/pages/1360.png
illustrations/pages/1362.png
illustrations/pages/1363.png
illustrations/pages/1364.png
illustrations/pages/1366.png
illustrations/pages/1368.png
illustrations/pages/1369.png
illustrations/pages/1370.png
illustrations/pages/1371.png

translations:

Arabic (Translation)	موز جدتي	id=21873
Ekegusii (Translation)	Amatoke A’Baba	id=2371
English (Original)	Grandma's bananas	id=2094
English (Adaptation)	I learnt a lesson	id=21792
English (Adaptation)	(Colour-in) Grandma's bananas	id=32548
French (Translation)	Les Bananes De Grand-Mère	id=9956
Fulfulde (Translation)	Bananaaje Maamiyo Debbo	id=10008
Hausa (Niger) (Translation)	Ayabar Kaka	id=9974
isiZulu (Translation)	Ngifunde isifundo	id=32637
Kanuri (Translation)	Ayawa Kakaye	id=10034
Kikamba (Translation)	Maiũ Ma Sũsũ	id=2367
Kiswahili (Translation)	Ndizi za Bibi	id=15942
Kiswahili (Translation)	Nilipata Funzo	id=21836
Luganda (Translation)	Nayiga essomo	id=24164
Lugbarati (Translation)	Dede Ma A’Bua	id=2368
Lugbarati (Official) (Translation)	Dede Vile A’Bua Ri	id=8749
Lumasaaba (Translation)	Kamarofu ka Kuukhu	id=3095
Lusoga (Translation)	Nayega eisomo	id=29322
Maa (Translation)	Ilmaisurîn Le Kokoô	id=2742
Oluwanga (Translation)	Amaremwa Ka Kukhu	id=2370
Zarma (Translation)	Ay Kaayi Banaaney	id=10099
