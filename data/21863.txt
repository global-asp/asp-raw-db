url:	http://africanstorybook.org/reader.php?id=21863&d=0&a=1
id:	21863
title:	Kuhesabu Kabichi
author:	Ursula Nafula
artist:	Magriet Brink
lang:	Kiswahili
level:	Longer paragraphs
lic:	Creative Commons: Attribution 4.0
thumb:	http://africanstorybook.org/illustrations/covers/21863.png
desc:	Hadithi ya hisabati kuhusu kuhesabu na kugawanya. (Hadithi hii iliwezeshwa na ufadhili wa Oppenheimer Memorial Trust).

page_text:

P1	Mama Koki amekuwa akivuna kabichi wiki nzima. Dona, Maya na Duki humsaidia Mama Koki katika bustani yake kila Jumamosi asubuhi.

Leo watoto watasaidia katika kupakia na kuhesabu kabichi. Halafu Baba Koki atayapeleka masanduku ya kabichi sokoni kuuza.
P2	Teksi inawafikisha watoto kwenye lango la bustani. Waliliona rundo kubwa la kabichi karibu na gari la Baba Koki. "Salala! Kabichi nyingi kweli!" Maya alishangaa. "Bila shaka kuna kabichi elfu moja hapo!" Duki alicheka. "La! Hasha! Pengine ni mia mbili tu!" Dona anapinga.
P3	Mama Koki alikuwa anasubiri langoni. "Hamjambo, nimefurahi kuwaona!" Aliwasalimu watoto. "Hebu tuanze kazi. Mtahitajika kuzihesabu kabichi na kuweka kumi na mbili katika kila sanduku. Nina masanduku 20. Wawili kati yenu wanaweza kupakia kwenye masanduku 7 na mmoja apakie kwenye masanduku 6."
P4	Watoto walilitazama lile rundo la kabichi. Wakajadili njia tofauti za kuzihesabu kabichi hizo. "Mimi nitahesabu zangu mbili mbili," Maya akasema. "Ninapenda kuhesabu nne nne. Ni haraka," Duki akajibu. "Mimi nitazihesabu tatu tatu ili niwe tofauti nanyi!" Dona akawajibu.
P5	Pindi watoto walijaza masanduku 20. "Kazi nzuri!" Mama Koki aliwapongeza. "Tazama, kuna kabichi zimezalia. Nguruwe wangu wanazipenda, kwa hivyo, hebu tuwagawie," Mama Koki aliamua. "Mlipakia kabichi ngapi katika masanduku? Ni kabichi ngapi zilibaki?" Aliwauliza watoto.
P6	Kazi iliyofuata ilikuwa kuandika bei kwenye kila sanduku kisha kumsaidia Baba Koki kuyapakia kwenye gari. Ilikuwa lazima waweke nusu ya masanduku upande mmoja na nusu nyingine upande wa pili ili uzito uweze kuwa sawa.
P7	"Karibu tukamilishe!" Baba Koki alisema. "Hebu tuone ni masanduku mangapi tunahitaji kuweka kila upande."
P8	Muda mfupi baadaye, masanduku yote 20 yalikuwa yamepakiwa kwenye gari. Baba Koki alilingurumisha gari na kuondoka kwenda sokoni. Aliwaza, "Nikifaulu kuuza masanduku yote, nitapata pesa za kutosha za kurekebisha zizi la nguruwe na kuwashangaza watoto!"
P9	Nyumbani, Mama Koki na watoto walikuwa wakinyunyizia mimea maji na kukusanya majani. Kufikia saa sita, wote walikuwa wamechoka. Mama Koki aliwaambia, "Ni wakati wa karamu yenu. Je, mnajua nilichowaandalia leo?"
P10	Aliingia ndani kuwaletea alichokuwa amewaandalia. Watoto walisubiri kwa uvumilivu huku wakikisia atakacholeta. Alipowasili, wliona mifuko ya aproni yake ikiwa imejaa!
P11	"Hebu tuone ikiwa mlikisia sawa! Nimewatayarishia nini leo?" Mama Koki aliinamisha mifuko na matofaa yakaanguka mezani. "Nilikisia sawa!" Duki alisema kwa furaha. Mama Koki aliwaambia watoto, "Sasa kumbukeni sharti. Gawanya sawa ili kila mmoja apate haki yake. Hakuna anayepata zaidi wala kidogo kuliko mwingine!"
P12	Kwanza, watoto walihesabu matofaa mawili mawili. Walihesabu: 2, 4, 6, 8, 10, 12, 14, 16, na tofaa moja likabaki. Yote pamoja, yalikuwa matofaa 17.
P13	Waligawana matofaa sawasawa yakabaki matofaa mawili. Kisha watoto waliyaweka matofaa yao mikobani ili waipeleke nyumbani.
P14	"Hebu tuyakate matofaa mawili yaliyobaki ili tugawana kati yetu," Duki aliwaambia. "Kila mmoja wetu atapata vipande vingapi vya tofaa?" Maya aliuliza. "Ninajua jibu!" Dona alitabasamu.
P15	Wakati huo, Baba Koki alifika nyumbani kutoka sokoni.  Gari lilikuwa tupu naye alikuwa akitabasamu. "Niliuza kabichi zote. Sasa ninaweza kurekebisha zizi la nguruwe na kuwanunulia ule mpira wa miguu mliotaka." Watoto walishangilia, "Yee!"

images:

illustrations/pages/19328.png
illustrations/pages/19323.png
illustrations/pages/19325.png
illustrations/pages/19326.png
illustrations/pages/19327.png
illustrations/pages/19328.png
illustrations/pages/19329.png
illustrations/pages/19330.png
illustrations/pages/19331.png
illustrations/pages/19332.png
illustrations/pages/19333.png
illustrations/pages/19334.png
illustrations/pages/19335.png
illustrations/pages/19336.png
illustrations/pages/19337.png
illustrations/pages/19338.png
illustrations/pages/19339.png

translations:

English (Original)	Counting cabbages	id=19421
English (Adaptation)	Colour-In Counting Cabbages	id=19454
isiNdebele (Translation)	Ukubala amakhabitjhi	id=21619
isiZulu (Translation)	Siyakwazi ukubala	id=19437
Rufumbira (Translation)	Kubala Imboga	id=20745
Sesotho (South Africa) (Translation)	Ho bala dikhabetjhe	id=21593
Siswati (Translation)	Kubalwa kwemakhabishi	id=21598
