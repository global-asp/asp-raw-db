url:	http://africanstorybook.org/reader.php?id=7800&d=0&a=1
id:	7800
title:	Dineo
author:	Lorato Trok
artist:	Wiehan de Jager
lang:	Setswana
level:	Longer paragraphs
lic:	Creative Commons: Attribution 3.0
thumb:	http://africanstorybook.org/illustrations/covers/7800.png
desc:	Dineo le monna wa gagwe Malepa ba nale barwadi ba le barataro. Malepa o tota a batla morwa. Fa Dineo a belega mawelana a mosimane le mosetsana

page_text:

P1	Bogologolo-tala kwa motsaneng wa Kagisano,  go ne go nale monna a bidiwa Malepa. Mosadi wa gagwe o ne a bidiwa Dineo. Ba ne ba na le bana ba le barataro. E ne e le basetsana fela.
P2	Erile fa Dineo a le moimana ka ngwana wa bona wa bosupa,  Malepa a mo tshosetsa a re,  "Fa o ka tshola mosetsana gape,  ke tlile go go bolaya. Mme fa o ka tshola mosimane,  ke tla go direla moletlo o mogolo!"
P3	Fa nako ya go belega e fitlhile,  Dineo a ya go mmelegisi wa setso. A ngwana e tla nna mosimane kgotsa mosetsana?
P4	E ne e le mosimane LE mosetsana – mawelana! O ne a taa mosimane leina a re ke Gosego mme mosetsana ya nna Pabalelo. O ne a tlala boitumelo fa a lebelela Gosego,  mme a hutsafala fa a lebelela Pabalelo. A utlwa fela gore a ka dira selo se le sengwe.
P5	Dineo o ne a tlogela Pabalelo mo tlhokomelong ya mmelegisi mme a ya gae le Gosego.
P6	Ka boipelo o ne a bontsha Malepa ngwana wa bona wa mosimane. Malepa o ne a itumetse thata mme a bitsa motse otlhe go tla go keteka tsalo ya morwa wa gagwe.
P7	Gosego o ne a gola ya nna lekolwane le le lebegang. Le Pabalelo o ne a gola go nna lekgarebe le le lebegang.
P8	Ka letsatsi lengwe fa Gosego a disitse dikgomo tsa ga rragwe,  o ne a bona lekgarebe le lentle thata. O ne a bua a le esi a re,  "Le ke lekgarebe le ke batlang go le nyala."
P9	Mme erile fa a mo kopa lenyalo,  lekgarebe la opela pina e: "Mukhwana wefwe,  Mukhwana. So yakhupa omunwa,  Mukhwana. Nebebula omukhana,  Mukhwana. Barulaka khulwanda,  Mukhwana. Nebebula omusiani,  Mukhwana. Barera mungo muno,  Mukhwana. Iyeyi yakwa,  Mukhwana. Iyindi yakwa,  Mukhwana."
P10	Se se ne se diragala gangwe le gape. Gosego o ne a sa itse gore a dire eng. O ne a ya kwa go mmagwe,  Dineo. "Ke bone lekgarebe le lentle," a rialo. "Ke rata go le nyala. Mme ka metlha fa ke mo kopa lenyalo,  o opela pina e le nngwe."
P11	Gosego a makala fa mmagwe a re,  "Se lekgarebe le opelang ka ga sona ke nnete. Ke kgaitsadiago. Lo ne lo le mawelana. Rrago o ne a batla mosimane,  eseng mosetsana. Ka jalo ke ile ka tlogela kgaitsadiago le mmelegisi,  wena ka go tlisa gae mo go rrago."
P12	Fa Gosego a bolelela rragwe kgang e,  Malepa a ipona phoso. O ne a bitsa Dineo mme ba tsaya loeto go ya go mmelegisi. Ba ne ba ya go tsaya Pabalelo.
P13	Fa Pabalelo a goroga mo lelapeng,  rragwe le bagolwane ba motse ba ne ba tlhaba podi mme ba dira moletlo wa setso go mo golagana le ba gaabo.
P14	Morago ga ngwaga Pabalelo o ne a nyalwa ke morwa wa kgosi ya motse. Kgosi e ne e humile thata. Pabalelo o ne a tlisa khumo le boitumelo mo lelapeng la gaabo.

images:

illustrations/pages/5807.png
illustrations/pages/5806.png
illustrations/pages/5807.png
illustrations/pages/5808.png
illustrations/pages/5809.png
illustrations/pages/5810.png
illustrations/pages/5812.png
illustrations/pages/5813.png
illustrations/pages/5814.png
illustrations/pages/5815.png
illustrations/pages/5817.png
illustrations/pages/5818.png
illustrations/pages/5820.png
illustrations/pages/5822.png
illustrations/pages/5824.png

translations:

Afrikaans (Translation)	Namukhaywa	id=11367
English (Original)	Namukhaywa	id=5859
French (Translation)	Namukhaywa	id=9961
Fulfulde (Translation)	Namukhaywa	id=10024
Hausa (Niger) (Translation)	Namukhaywa	id=9991
Kanuri (Translation)	Fanna	id=10041
Kiswahili (Translation)	Namukhaywa	id=7874
Luganda (Translation)	Namukwaya	id=8312
Lugbarati (Official) (Translation)	Àyákáká	id=8788
Lumasaaba (Translation)	Mukhaye	id=8305
Lunyole (Translation)	Namwima	id=8404
Maa (Translation)	Namukhaywa	id=7875
Ng’aturkana (Translation)	Namukhaywa	id=8457
Siswati (Translation)	Namukhaywa	id=13078
Zarma (Translation)	Namukayya	id=10106
