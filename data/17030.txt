url:	http://africanstorybook.org/reader.php?id=17030&d=0&a=1
id:	17030
title:	Libhubesi Neligudvwane
author:	Lukhetfo Nkosilenhle Sihlongyane
artist:	KHETHO, LIBHUBESI, keita, kkk, ttt and iiii
lang:	siSwati
level:	First sentences
lic:	Creative Commons: Attribution 4.0
thumb:	http://africanstorybook.org/illustrations/covers/17030.png
desc:	Lendzaba imayelana nelibhubesi kanye neligundvwane

page_text:

P1	Kwatsi ngalelinye lilanga libhubesi lalifile yindlala lilele eceleni kwemgcwaco. Labona Â ligundvwane litendlulela ngendlela.
P2	Lavuka ngalamkhulu emandla libhubesi,  lagcuma labamba ligundvwane ngesidladla salo lesikhulu.
P3	Latikhalela ligundvwane ebhubesini,  lacela shwele kutsi mane bangalidli ngoba lincane ngemtimba futsi lona libhubesi litodzinga lusito lwalo ngalelinye lilanga.
P4	Libhubesi layeka ligundvwane lahamba,  nalo lachubeka ngekutifunela kudla.
P5	Kuleso siganga kwakunebatingeli bahamba bafaka tisefo tabo tekubamba tinyamatane.
P6	Latsi lisahamba libhubesi solo liphishanekile lifuna kudla labanjwa yileso sisefo sebatingeli,  langena ngekhatsi.
P7	Lababatse liyamemeta licela lusito kuletinye tilwane,  lutfo kuvela kwalesinye silwane,  lahlala esisefeni.
P8	Latsi seliphelelwa ngamandla libhubesi vele selibona kutsi liyalibuka liyaligcina lanamuhla. Kwavela ligundvwane.
P9	Ligundvwane latjela libhubesi kutsi lasho kutsi ngalelinye lilanga litolisita. Lagundvwane laluma tintsambo tesisefo tadzabuka laphuma libhubesi.
P10	Libhubesi labonga kakhulu egundvwaneni bahamba bobalili boyofuna kudla sebabangani.

images:

illustrations/pages/17021.png
illustrations/pages/17020.png
illustrations/pages/17019.png
illustrations/pages/17027.png
illustrations/pages/17026.png
illustrations/pages/17024.png
illustrations/pages/17025.png
illustrations/pages/17028.png
illustrations/pages/17017.png
illustrations/pages/17018.png
illustrations/pages/17023.png

translations:

