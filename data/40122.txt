url:	https://africanstorybook.org/reader.php?id=40122&d=0&a=1
id:	40122
title:	Juma ajifunza kupika
author:	Shupavu Wanne
artist:	Abraham Muzee and Catherine Groenewald
lang:	Kiswahili
level:	First paragraphs
lic:	Creative Commons: Attribution 4.0
thumb:	http://africanstorybook.org/illustrations/covers/40122.png
desc:	Hadithi hii imeandikwa katika Mataba

page_text:

P1	Juma alikuwa mwanafunzi wa shule ya msingi ya Katoloni. Aliishi na babake Musa. Kila wakati babake angemwamsha mapema ili ajitayarishe kwenda shule.
P2	Alipokuwa akijitayarisha kwenda shuleni, naye babake aliyekuwa na ujuzi wa kupika angemwandalia kiamsha kinyua. Kila wakati alipofiikiria chakula cha babake angetabasamu.
P3	Siku moja alitoka shuleni akihisi njaa sana. Alienda jikoni na kumuuliza babake kama kuna chakula. Babake alimpakulia wali aliokuwa amepika.
P4	Juma alipenda kula lakini hakupenda kupika. Baada ya babake kumpakulia wali, alimuongeza supu. Alitabasamu kwa chakula alichokipenda.
P5	Alipokionja akagundua hakina ladha ambayo ameizoea . Alishangaa kwa sababu baba yake alikuwa mpishi hodari.
P6	Juma hakuelewa ni nini chakula kilikosa wala hakufamu viungo vyovyote. Yeye hakutaka kujihusisha na mambo ya jikoni ya upishi ila tu alifurahia chakula kitamu.
P7	Alimuita babake na kumjulisha chakula hakikuwa na ladha. Babake aliamua kuendea mkebe wa chumvi na kuimwaga kwenye chakula kisha akaikoroga. Juma hakuelewa kiwango cha chumvi kinachostahili kuwekwa kwa chakula kwa kuwa hakupenda upishi.
P8	Mara tu alipokionja, ulimi wake uliwasha na kukudoa macho huku pua ikikunjika. Haukujua aite nani wala aguse wapi. Uzembe na ulafi wake ulimtea matata. Alilia kwa uchungu huku akipanguza ulimi kutumia meza.
P9	Babake aliangua kicheko. Juma aliona haya huku vipepeo tumboni walilalamika. Tangu siku hiyo, Juma aliamua kujifunza upishi na kufanya kazi za jikoni. Babake alifurahi kwa kuwa Juma alipata funzo lake.

images:

illustrations/pages/13255.png
illustrations/pages/7923.png
illustrations/pages/7924.png
illustrations/pages/13255.png
illustrations/pages/13256.png
illustrations/pages/13257.png
illustrations/pages/13258.png
illustrations/pages/13260.png
illustrations/pages/13261.png
illustrations/pages/13262.png

translations:

