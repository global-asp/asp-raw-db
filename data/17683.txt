url:	http://africanstorybook.org/reader.php?id=17683&d=0&a=1
id:	17683
title:	Isikolo Sami Imantwani Primary School.
author:	Pelma Nonkululeko Mahlangu
artist:	Silva Afonso, Silva Afonso and Vusi Malindi and Marleen Visser
lang:	isiNdebele
level:	First sentences
lic:	Creative Commons: Attribution 4.0
thumb:	http://africanstorybook.org/illustrations/covers/17683.png
desc:	indatjana ngesikolo esaziwako eWatervaal iMantwani Primary School.

page_text:

P1	Ibizo lami nginguJudas,  ngenza ibanga lesibili esikoweni iMantwani Primary School. Ngithanda ukuniqoqela ngesikolo sami engisithanda khulu kwamambala.
P2	Isikolo sami sihle khulu! Sinabafundi kunye nabafundisi abanengi.
P3	Abafundisi bethu banetjhejo khulu,  lokha nawungakaphatheki kuhle bayakuthlogomela.
P4	Ngamalanga ngesikhathi sokudla sifunyana ukudla esikolweni,  ukudla lokhu sikuphiwa ngurhulumende.
P5	Esikolweni sethu sidlala imidlalo eminengi engakhethi ubulili,  nabentazana bayayidlala ebholo erarhwako.
P6	Esikolweni sethu kunebulungelo leencwadi,  lapho kuneencwadi ezinengi zokufunda eziberegiswa bafundi kunye nabafundisi.
P7	Sineendlwana zokuphumela ezihlanzeke khulu,  kunalapho sihlamba khona izandla nasiphuma ngeendlini zokuphumela.
P8	Sifunda kamnandi esikolweni iMantwani Primary School begodu ngiyakuthabela ukufunda kilesisikolo.

images:

illustrations/pages/15714.png
illustrations/pages/13855.png
illustrations/pages/13850.png
illustrations/pages/13843.png
illustrations/pages/15717.png
illustrations/pages/14062.png
illustrations/pages/14709.png
illustrations/pages/13819.png
illustrations/pages/13851.png

translations:

