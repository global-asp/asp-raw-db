url:	http://africanstorybook.org/reader.php?id=18996&d=0&a=1
id:	18996
title:	Lešoka La Dinoga
author:	Phokane Dikeledi Queen
artist:	Rob Owen
lang:	Sepedi
level:	Longer paragraphs
lic:	Creative Commons: Attribution 4.0
thumb:	http://africanstorybook.org/illustrations/covers/18996.png
desc:	Basetsana ba bararo ba ya kgonyeng lešokeng. Le ge  makgolo wa bona a ba eleditše

page_text:

P1	Motsana wa Sinyaire o dikaneditšwe ke dithabana. Dinoga tše dintši di dula lešokeng leo gona dithabaneng tšeo. Badudi ba motsana woo ba bitša noga ye kgolokgolo ka leina la Unyalego. Noga ye e be e tšhoša batho ba bantši kage e be e kgona go metša dipudi le dinku.
P2	Ka letšatši le lengwe Apiyo,  Ajoh le Atieno ba ileba ya lešokeng go nyaka dikgong. Koko wa bona a ba lemoša a re,  "Le hlokomele Unyalego,  noga ye kgolo. Le se ke la tšea selo kua lešokeng ge e se dikgong fela." Ajoh o ile a iphetoša ngwana wa go hloka tsebe go koko wa gagwe.
P3	Basetsana ba ile ba lokiša mphago wa maswi,  dipanana,  merepa le meetse. Ba ile ba tšea dithapo tša go bofa dikgong le selepe sa go rema dikgong. Morago ba wela tsela go leba lešokeng.
P4	Ba be ba itshwaretše mehlamo,  ba bile ba itshegela geba le tseleng. Ka bjako,  Apiyo,  e lego yo mogolo go bona a re,  "Homolang. Re fihla legaeng la Unyalego."
P5	Atieno a goelela ba bangwea re,  "Bonang meno a gauta a Unyalego ke a. A re a tšeeng." Apiyo o ile a ba gopotša a re,  "Le se ke la lebala temošo ya koko. Ga se ra swanela go tšea selo mo lešokeng ge e se go dikgong fela."
P6	Ajoh a re,  "Koko ga ke mo tshepe. Ke nagana gore koko o leka go re thibela go hwetša seo re se nyakago. Koko o na le lehufa go rena. Nna ke tla a tšea meno a gauta." Bosesi ba gagwe ba be ba tshwenyegile ka seo. "Ajoh re go lemošitše," bona ba realo. Ajoh o be a se na taba le bona.
P7	Ka yona nako yeo,  Unyalego ya tšwelela e nyakana le meno a yona. Noga e be e befetšwe kudu ka ge e sa hwetše meno a yona a gauta. Unyalego ya kwa basetsana ba bolela ba bile ba sega. E ile ya iphihla ka fase ga leswika ka thoko ga tsela fao basetsana ba tlogo feta gona.
P8	Basetsana ba ile ba rwala dikgong tša bona dihlogong. Ka bjako ba kwa modumo wa "Sssssssss!" Ba ileba tšhoga kudu gomme ba leka go iphihla. E be e le Unyalego,  e ahlamišitše legano e itokišetša go loma.
P9	Unyalego e ile ya botšiša basetsana ya re,  "Ke mang yoo a tšerego meno a ka a gauta?" Basetsana ba homola. Noga e ile ya tšea sephetho sa go leka basetsana gore e hwetše yoo a tšerego meno a yona. "Yoo a se nago molato,  o tla opela gabotse ntle le go dira diphošo. O tla ya gae ledikgong tša gagwe. Efela yoo a nago le molato,  o tla dira diphošo. O tla ba dijo tšaka matšatši a mararo a go latela."
P10	Apiyo a thoma go opela ga botse ka lentšu la go hlweka. Morago gwa latela Atieno.
P11	Bofelelong e be e le Ajoh. O be a tšhogile. O ile a tla ka pele gomme a thoma go opela. Koša ya gagwe e be e le ya bošaedi le mantšu a yona a na le diphošo. Noga ya goeletša ya re,  "Na ga o kgone go opela gabotse go swana le ba bangwe?" Noga ya lemoga gore Ajoh ke yena a tšerego meno a yona a gauta.
P12	Unyalego e ileya metša Ajoh. Bana babo ba ileba kitimela gae go hlaloša seo se diregilego.

images:

illustrations/pages/10763.png
illustrations/pages/10763.png
illustrations/pages/10765.png
illustrations/pages/10766.png
illustrations/pages/10767.png
illustrations/pages/10769.png
illustrations/pages/10770.png
illustrations/pages/10771.png
illustrations/pages/10772.png
illustrations/pages/10773.png
illustrations/pages/10774.png
illustrations/pages/10775.png
illustrations/pages/10776.png

translations:

Afrikaans (Translation)	Woud Van Slange	id=20057
ChiTonga (Translation)	Cisaka Canzoka	id=18645
CiNyanja (Translation)	Sanga La Njoka	id=18662
Dhopadhola (Translation)	Lul Thwol	id=15738
English (Original)	Forest of Snakes	id=13265
English (Adaptation)	The Evil Forest	id=14414
French (Translation)	La Forêt Des Serpents	id=13772
IciBemba (Translation)	Insoka Isha Mumpanga	id=18682
isiXhosa (Translation)	Ihlathi Leenyoka	id=17524
isiZulu (Translation)	Inyoka Yehlathi, Umagilogilo	id=16094
Kinyarwanda (Translation)	Ishyamba Ribamo Inzoka	id=17460
Kiswahili (Translation)	Msitu Wa Nyoka	id=13309
Lusoga (Translation)	Abaguuna Abasaatu No Ogusoota  Mu Kibira	id=21280
Ng’aturkana (Translation)	Amoni  Ang’Imunio	id=13310
Ng’aturkana (Adaptation)	Amoni Na Aya Ng'imunio	id=20357
Olunyala (Translation)	Esichakha Esya Chinjukha	id=13266
Oluwanga (Translation)	Omutsuru Kwe Tsinzukha	id=13311
Portuguese (Translation)	A Floresta De Cobras	id=16581
Sesotho (South Africa) (Translation)	Moru Wa Dinoha	id=20026
Setswana (Translation)	Sekgwa Sa Dinoga	id=14954
Setswana (Translation)	Naga Ya Dinoga	id=15462
SiLozi (Translation)	Linoha Zamwa Mushitu	id=18708
Tshivenda (Translation)	Ḓaka Ḽa Dziṋowa	id=18296
Xitsonga (Translation)	Xihlahla Xa Tinyoka	id=18880
