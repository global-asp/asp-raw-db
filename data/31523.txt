url:	https://africanstorybook.org/reader.php?id=31523&d=0&a=1
id:	31523
title:	Ovaanyihana wa Namanriya  ni Namarokolo
author:	Little Zebra Books
artist:	Gavin  Thomson
lang:	Emakhuwa
level:	First paragraphs
lic:	Creative Commons: Attribution 4.0
thumb:	http://africanstorybook.org/illustrations/covers/31523.png
desc:	A Mozambican folktale about how Chameleon outwits his rival

page_text:

P1	Nihiku nimosa, Namanriya ni Namarokolo, yaahivaanyihana otthimakasa wiira emoone aarowa oxintta.
P2	Namarokolo aahaakhulela khohimya wiira: "Nyuwo muneetta vakhaani-vakhani, muhimyaka wiira: 'Miyo keetta ni nla, ni nla kinoophiya, miyo karowa ni nla, ni nla nikina nkimphiya.' Kinimoohiyana ottai-wene, khamunrowa okiphwanya."
P3	Saahilattuliwa inama sinci-ene, sikhala okhomoni.
P4	Namanriya ni Namarokolo yaahipacerya otthimakasa.
P5	Namanriya aahitupha oitthukwelela vamwiilani wa Namarokolo.
P6	Namarokolo vaatthimakasawe, inama sootheene saanitheya soopaka ikuphi, sinyakulaka vanci-ene, mwaha wa Namanriya aari vamwiilani wa Namarokolo.
P7	Namarokolo vaaiwawe onyakuliwa, aaheemela khokilaathi. Namanriya aahihimya wiira: "Muhikikalaathele, miyo kiphin'ye khalayi."
P8	Namarokolo aahitikinihiwa, khotthikela-tho otthimakasa.
P9	Ohalaka vakhaani ophiya okhomoni, inama saanoopa ikuphi, ikhuwelaka vaamoonalyaya Namanriya nlelo oriene vamwiilani. Namarokolo vaiwalyawe aanyiherya wiira Namanriya aahiphiya.
P10	Vaaphiyalyawe okhomoni, Namanriya aahiira: "Muhikikalaathele. Miyo kiphin'ye khalayi va."
P11	Nto Namarokolo khatthunne weemela-vo. Owo aahitthyawa, nave Namanriya aahihala wiira otthuveliwe. Namarokolo aahiyeleela.

images:

illustrations/pages/27261.png
illustrations/pages/27251.png
illustrations/pages/27252.png
illustrations/pages/27253.png
illustrations/pages/27254.png
illustrations/pages/27255.png
illustrations/pages/27256.png
illustrations/pages/27258.png
illustrations/pages/27259.png
illustrations/pages/27261.png
illustrations/pages/27262.png
illustrations/pages/27263.png

translations:

Cinyungwe (Translation)	Dwidwi na Sulo	id=31518
Ciyawo (Translation)	A-Citagamulo na a-Kalunga	id=31524
Elomwe (Translation)	Namanriya Opaka Wawe Mapokha nNamarokolo	id=31522
English (Original)	Chameleon Races Rabbit	id=31355
Portuguese (Translation)	O Camale√£o e o Coelho	id=31510
