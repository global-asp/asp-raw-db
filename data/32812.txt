url:	https://africanstorybook.org/reader.php?id=32812&d=0&a=1
id:	32812
title:	Ntũkũ ῖrῖa ndaumῖre njaa mbῖtῖte taũni
author:	Elias  Ikunyua
artist:	Brian Wambi
lang:	Kῖmῖῖrũ 
level:	First paragraphs
lic:	Creative Commons: Attribution 4.0
thumb:	http://africanstorybook.org/illustrations/covers/32812.png
desc:	Mwῖjῖ arauma njaa etῖte kwa muntwoo taũni ῖnene. Akiuragia kethῖra akarῖcoka ntũũrene yao kaῖrῖ.

page_text:

P1	Kῖrũngamo kῖa ngarῖ gῖa ntũũra yetũ kῖarῖ na antῖ na mbasi ciũjũrῖtue. Nthῖgũrũ nῖ kwarῖ na into bingῖ bibingῖ bia kũbokera. Ekῖri antũ na mῖrigo bagῖtũmaῖria naarῖa mbasi cῖetῖte.
P2	"Taũnῖ ῖnene! Taũni ῖnene! Gwῖta bwa rũgũrũ!" Ndῖraigua ũmwe agῖtũmῖria. Iῖu nῖyo mbasi ῖrῖa ndendaga gwῖta nayo.
P3	Mbasi ya taũni ῖnene yarῖ akuῖ kũjũũra, ῖndῖ antũ bangῖ babaingῖ no bendaga gũtonya. Bamwe barekira into biao  ruungu rwa mbasi. Bangῖ barabῖῖka rũtarene rwa mbasi ndeene.
P4	Eeti baberũ bagwete tigiti ciao nabo bagicwaga agũkara mbasine yũjũri. Ekũrũ na twaana tũniini bagῖtwiikaga bwega nῖũntũ bwa rũgendo rũraaja.
P5	Ndῖrairogonyeeria ndene akuuῖ na ndirisa. Mũntũ ũrῖa wakari akuῖ nani ni awete bũbwega mũbuko jwa rangi ya mabũũra. Ekῖrῖte chabũng'a ῖnkũrũ, ῖgoti rῖthiri, na nonanagia arῖ na ũguaa.
P6	Ndῖratega oome ya mbasi nakwona ka mpumῖte ntũũra yetũ naarῖa nkũrῖrῖte mbῖtῖte taũnῖ ῖnene.
P7	Kũbokera into kũrathira na antũ barakara nthῖ. Eendia ba into nabo nobendagῖria eeti. O ũmwe agῖtũmaῖria biria endagia. Marῖῖtwa jaarῖ mageni kῖrῖni.
P8	Eeti bamwe baakai baragũra bia kũnyũa, bangῖ bia gũtakuna na barῖa. Bataarῖ na mbeca ta ũũni ka bategaga akῖ.
P9	Mantũ jau jonthe oamwe na sauti ya mbasi biarῖ rwano rwa atῖ tũrῖ akuũῖ kwambῖrῖria gwῖta. Eekῖri antũ mbasine nabo bakῖῖraga eendia ba into baumare.
P10	Eendia baracukumana bakiumaraga mbasine. @Bangῖ bagῖcokaῖria eeti matigari ja mbeca ciao.
P11	Mbasi ῖrambῖria kuuma gῖtuone nani ntegerete ndirisene nkῖuragia kethῖra karῖcoka ntũũra yetu kaῖrῖ.
P12	O rũgendo rwῖtῖte na mbere, mbasine ndene kcragῖa na mũruutῖra jũmwingῖ. Ndῖramincia nkῖthũganagia nkamama.
P13	Ĩndῖ mathũganio jakwa jaracoka nja yeetũ. Ntῖῖwe agakara bwega? Tũgitũũjũ twakwa tũkoona mbeca? Mũtanocia akariikana gwῖkῖῖra tũmῖtῖ twakwa rũũjῖ?
P14	Ndῖ njῖrene nῖireta nkiirikanagia gũntũ kũria  mũntwetũ akaraga ndene ya taũni ῖnene. O orio oorio ndῖrawatwa nῖ toro na ndῖramama.
P15	Nyuma ya mathaa kenda, ndῖrokῖῖrua nῖmũrurumo jũmũnene antũ bakiũragua ba gũcoka ntũũra yetũ. Ndῖrajũkia kamũrigo gakwa na kumagara mbasine.
P16	Mbasi ya gũcoka gwetũ yojũraga na mpwῖ. Kagita gatῖ kũraaja ῖῖkambῖria rũgendo rwa gũcoka bwa gaiti. Ũntũ bũrῖa bwarῖ bwa bata kῖrῖni nandῖ, nῖgũcwa nyomba ya mũntũwetũ.

images:

illustrations/pages/15008.png
illustrations/pages/14993.png
illustrations/pages/14994.png
illustrations/pages/14995.png
illustrations/pages/14997.png
illustrations/pages/14996.png
illustrations/pages/14998.png
illustrations/pages/14999.png
illustrations/pages/15000.png
illustrations/pages/15001.png
illustrations/pages/15002.png
illustrations/pages/15003.png
illustrations/pages/15004.png
illustrations/pages/15005.png
illustrations/pages/15006.png
illustrations/pages/15007.png
illustrations/pages/15008.png

translations:

Arabic (Translation)	يوم تركت المنزل ذاهباً إلى المدينة	id=21879
English (Original)	Day I left home for the city	id=15029
English (Adaptation)	Going to the city	id=21398
English (Adaptation)	(Colour-in) Day I left home for the city	id=32549
French (Translation)	Le jour où j'ai quitté le foyer pour la ville	id=33376
isiXhosa (Translation)	Ndiya esixekweni	id=23144
Kidawida (Translation)	Kwenda Muzi mbaha	id=22016
Kinyarwanda (Translation)	Umunsi navuye murugo nerekeje m'umugi	id=32568
Kiswahili (Translation)	Siku niliyokwenda Jijini	id=15032
Kiswahili (Translation)	Kwenda Jijini	id=21999
Lámnsoʼ (Translation)	Du yeé ŋkàlaʼ ye kuʼùn	id=22298
Lusoga (Translation)	Okuja mukibuga	id=25258
Siswati (Translation)	Luhambo loluya edolobheni	id=32944
