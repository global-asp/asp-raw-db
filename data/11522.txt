url:	http://africanstorybook.org/reader.php?id=11522&d=0&a=1
id:	11522
title:	Katitu Momambo, Die Slim Dogtertjie
author:	Ansa Janse van Vuuren
artist:	Manyeka Arts Trust
lang:	Afrikaans
level:	Read aloud
lic:	Creative Commons: Attribution 3.0
thumb:	http://africanstorybook.org/illustrations/covers/11522.png
desc:	Die slim dogtertjie behoort aann bekende soort storie waarn kwesbare jong meisie (of jong seun) wat sy of haar susters volg wanneer hulle soek na kos en hout

page_text:

P1	Eendag, lank gelede het daar drie meisies in 'n dorpie in die Kalahari-woestyn gewoon. Katitu Momambo was die jongste van die drie. Sy was klein,  maar slim en wys. Die drie meisies het in die veld kos en hout gaan versamel. Klein Katitu het agterna gehardloop, maar die susters het haar terug huistoe gestuur. "Gaan terug Katitu! Jy is te klein om saam met ons te gaan. Bly by die huis!" sê hulle. Katitu het haar nie aan hulle gesteur nie. Sy het hulle van 'n afstand gevolg.
P2	Toe hulle haar opgemerk het,  was hulle te ver weg van die huis om haar terug te stuur. Daarom het sy by hulle aangesluit. Terwyl sy agter hulle aanloop,  het Katitu 'n stuk hout begin kerf. Sy het vir haar 'n boog en baie pyle gemaak. Die meisies het geloop en geloop en geloop totdat die son oor die horison van die Kalahari gesak het. Hulle het verdwaal. Die meisies het in 'n verlate dorpie 'n hut gevind waarin hulle die nag kon oorslaap.
P3	'n Ou vrou het langs die hut gesit. Klein Katitu het na haar gestap en haar gegroet. "O!" antwoord die ou vrou. "Dit is die dorp van die Groot Slang. Hy bly in 'n groot gat in die beeskraal. Wanneer mense kom om die koeie tem elk,  eet hy hulle! Hy sal in die nag wanneer jy slap na jou hut gaan en jou daar doodmaak!"
P4	Wyse klein Katitu het nie paniekerig geraak nie. Sy het die ou vrou vir 'n harde koeivel gevra sodat sy die ingang van die hut waarin hulle slaap,  kon toemaak. "As die wind begin waai" het sy vir haar susters gesê,  "moet julle my wakker maak." Toe die wind begin waai het,  het hulle vir Katitu wakker gemaak en hulle het toe gaan slaap. Katitu het die harde koeivel teen die ingang vasgemaaak en het "n klein gaatjie in die middel,  vir haar boog en pyle,  gemaak."
P5	"Haai,  gom-gom,  haai gom-gom,  waar is hulle?" het die Groot Slang gesing. Die klein,  slim meisie het hom met 'n liedjie geantwoord,  "Hier is hulle,  hier is hulle!" Die Groot Slang seil haastig teen die harde koeivel by die ingang an die hut op. Klein Katitu het 'n pyl deur die gat in die vel geskiet. Ja,  die klein dogtertjie het die Groot Slang doodgemaak.
P6	Daarna maak Katitu die ouer meisies wakker. "Sussie,  sussie,  sus," het sy gefluister. "Word wakker,  word wakker,  staan op!"
P7	Toe die ouer meisies opgestaan het,  sien hulle die slang daar lê. "Kom,  ons moet die slang terug na sy gat neem," skree Katitu. Hulle het hom opgerol en opgerol en hom terug tot in sy gat gerol. "Maak gou! Ons moet hardloop!" Die meisies het gehardloop en gehardloop.
P8	Die volgende oggend het die Groot Slang se vrou sy kinders gevra om na hom te gaan soek. Toe sy kinders kom dood in sy gat aantref,  het hulle geskree: "Vader is dood! Laat ons vining na die meisies gaan!" Al die slang se kinders het die meisies agterna gesit. Katitu bevel haar susters om in bome te verander. Toe die slange by die plek aankom waar hulle die meisies gesien het,  was daar net bome. Die slange was moeg en het onder die bome aan die slaap geraak. Toe hulle aan die slaap was,  het die meisies terug in mense verander en verder gehardloop.
P9	Die meisies het aangehou hardloop en was moeg en dors. Uitendelik sien hulle "n watergat! Geen een van die ouer susters wou water uit die diep put skep nie. Hulle het Katitu gevra om in te klim aangesien sy die kleinste is."Sal julle my uit die put help as ek inklim?" het Katitu gevra. "Ja!" het hulle geantwoord,  "ons sal jou help." Katitu het in die put geklim en water vir haar susters geskep."
P10	Al die meisies het water gedrink en toe weggestap. Hulle het Katitu in die diep put gelos en huis toe gestap. Later daaardie aand het die olifante gekom om water te drink. Een van hulle het water gedrink en weggestap. Nog een het gedrink en weggestap. Die laaste een het gedrink en Katitu saam met die water ingesluk. 'n Paar druppels van Katitu se bloed het op die riete wat teenaan die watergat groei,  geval.
P11	Intussen het Katitu se susters by die huis aangekom sonder enige kos of hout. Hulle het gehuil en aan die familie gesê dat Katitu weggeraak het. Almal het na haar begin soek. Katitu se klein boetie en sy vriend het ook na haar begin soek. Hulle het baie moeg geword en langs die watergat gaan rus. Hulle het van die riete gesny om vir hulle fluite te maak. Toe Katitu se boetie op sy fluit speel,  sing die fluit vanself: "Is dit my broer wat my speel,  wat my speel. Die ander meisies het my verlaat,  verlaat en die olifant het my ingesluk,  ingesluk!" Die seun het huistoe gehaas en die riet vir sy pa gegee wat dit gespeel het. Weer het die riet gesing: "Is dit my pa wat my speel,  wat my speel. Die ander meisies het my verlaat,  verlaat en die olifant het my ingesluk,  ingesluk!" Die pa het die fluit vir Katitu se ma gegee wat dit gespeel het en weer het die riet gesing: "Is dit my ma wat my speel,  wat my speel. Die ander meisies het my verlaat,  verlaat en die olifant het my ingesluk,  ingesluk!"
P12	Katitu se pa het die jong manne van die postal geroep en hulle bevel om die spore van die olifante te volg om Katitu te vind. Die jong manne het haastig vertrek. Hulle het die eerste groep olifante gekry en hulle gevra, "Olifante,  olifante,  het julle die een wat die meisie ingesluk het,  gesien?" "!a plaf!a plaf! Ons draf liggies. Ons is so lig,  ons dra niks!" en hulle stap verby.
P13	Die jong manne ontmoet 'n ou olifant in die bos en vra, "Ou olifant,  olifant,  het jy dalk die een gesien wat die meisie ingesluk het?"
P14	Die ou olifant sing"!aplaf!aplaf! Ek draf liggies. Ek is so lig,  ek dra niks!" Maar nou hoor die jong mans die stemmetjie in die maag van die olifant. "Sny hom oop! Gaan voort,  sny hom aan sy linkerkant,  want ek sit aan sy linkerkant!" sê die stem.
P15	Hulle hou die ou olifant plat en sny sy maag oop. Daar lê klein Katitu binne! Die jong mans tel haar uit en dra haar huistoe. Katitu word deur die dorpenaars as 'n heldin verwelkom. Dit is die verhaal van Katitu Momambo. Die wyse klein dogterjie wat haar susters van die Groot Slang gered het,  hulle verlos het van die kinders van die slang en (met die hulp van haar broer) haarslef uit die ingewande van die olifant gered het. Natuurlik was haar susters gestraf.
P16	Storie notas: Ju | ' hoan storieverteller,  Nxisae Magdaline Nxao,  het 'n kort weergawe van hierdie storie in Dkar,  Botswana,  in 2005 ( Winberg 2009 ). In 1993,  Sigrid Schmidt aangeteken 'n ander weergawe van Paulina Oxoros in die noorde van Namibië (Schmidt 2007: 59 ). Hierdie spesifieke weergawe is oorvertel deur Marlene Winberg in 2013 vir die Cave Cave om Europese Unie storievertelling projek in Spanje,  gebaseer op Nxao en Schmidt se opname. Die ' slim dogtertjie ' behoort aan 'n bekende soort storie waar 'n kwesbare jong meisie (of jong seun ),  slaan die lewens van ander,  deur die beoefening van haar wit en die krag van woorde,  eerder as bonatuurlike manier om probleme op te los.
P17	Die illustrasies in hierdie storie is van storie borde deur Marlene Winberg,  digitaal deur Satsiri Winberg geïnterpreteer deur manipulasies van die Manyeka kunsversameling van skilderye deur San -kunstenaars. Die verhaal is verder vertaal in Afrikaans deur Ansa Janse van Vuuren,  ŉ student aan die Universiteit van Pretoria.

images:

illustrations/pages/5849.png
illustrations/pages/5841.png
illustrations/pages/5850.png
illustrations/pages/5851.png
illustrations/pages/5852.png
illustrations/pages/5849.png
illustrations/pages/5854.png
illustrations/pages/5853.png
illustrations/pages/5855.png
illustrations/pages/5856.png
illustrations/pages/5857.png
illustrations/pages/5858.png

translations:

English (Original)	Katitu Momambo, the Clever Little Girl	id=5860
French (Translation)	Katitu Momambo, L’Histoire D’Une Petite Fille Très Intelligente	id=12435
