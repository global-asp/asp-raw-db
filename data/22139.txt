url:	http://africanstorybook.org/reader.php?id=22139&d=0&a=1
id:	22139
title:	Abana Mu Biruhuko Kwa Nyirakuru
author:	Aloysie Uwizeyemariya
artist:	Catherine Groenewald
lang:	Kinyarwanda
level:	First paragraphs
lic:	Creative Commons: Attribution 4.0
thumb:	http://africanstorybook.org/illustrations/covers/22139.png
desc:	Abana babiri barishimye cyane kuko bitegura kujya gusura nyirakuru. Bakunda ubuzima bwo mu cyaro cyane ku buryo iyo bahageze baba batifuza gutaha.

page_text:

P1	Umutoni na Hirwa babanaga na se mu mugi. Bifuzaga ko ibiruhuko bigera vuba. Ibyo ntibyari ukubera ko bashaka kuruhuka amasomo gusa, ahubwo bashakaga no kujya gusura Nyirakuru. Nyirakuru yari atuye hafi y'ikiyaga kinini hakaba harakorerwaga imirimo y'uburobyi cyane.
P2	Umutoni na Hirwa bari banejejwe cyane nuko igihe cyari kigeze ngo basubire gusura nyirakuru.  Bapakiye ibikapu byabo bitegura urugendo rurerure bagombaga gukora bukeye bwaho. Iryo joro ntibasinziriye, baraye bavuga iby'ibiruhuko.
P3	Mu gitondo kare kare, bafashe inzira bajya mu cyaro kwa nyirakuru. Se yari abatwaye mu modoka ye. Baragiye barenga imisozi bafata iyindi, banyura ku nyamaswa zo mu gasozi, baca ku mirima y'icyayi barakomeza. Bagendaga babara imodoka banyuzeho ndetse bakanaririmba uturirimbo.
P4	Byageze aho abana barananirwa barasinzira.
P5	Bagezeyo se arabakangura. Basanze nyirakuru Nyirakamana yiryamiye ku musambi munsi y'igiti. Nyirakamana yari umukecuru mwiza kandi ugifite imbaraga.
P6	Nyirakuru yabahaye ikaze abinjira mu ruganiriro. Ibyishimo byinshi biramusaba arabaririmbira ari nako azenguruka icyumba acinya akadiho. Abana nabo bari bishimiye kumushyikiriza impano bari bamuzaniye. Umutoni ati: "Fungura impano yange nyogoku!" Hirwa na we ati: "Oya ndanze, banza iyange nyogoku!"
P7	Amaze gufungura izo mpano, Nyirakamana yabahaye umugisha wa kibyeyi.
P8	Hashize akanya, Umutoni na Hirwa barasohoka bajya gukina n'utunyoni n'utunyugunyugu.
P9	Buriye ibiti bakidumbura mu mazi y'ikiyaga.
P10	Babonye bwije basubiye mu nzu bafata ifunguro rya nijoro. Bafashwe n'ibitotsi bataranarangiza kurya.
P11	Bukeye bw'aho, se yafashe urugendo yisubirira mu mugi abasiga kwa Nyirakamana.
P12	Umutoni na Hirwa bafashaga nyirakuru gukora imirimo yo mu rugo. Bavomaga amazi bakanatashya inkwi. Bajyaga no gutora amagi mu nzu y'inkoko, bakanasoroma imboga mu karima k'igikoni.
P13	Nyirakamana yigishaga abuzukuru be gukora umutsima wo kurisha isosi. Yanaberekaga uko bateka umuceri wo kurisha ifi yokeje.
P14	Umunsi umwe Hirwa yahuye inka za nyirakuru, zijya mu murima w'umuturanyi. Uwo muturanyi byaramubabaje, atera ubwoba Hirwa ko atwara izo nka kuko zamwoneye. Bukeye bw'aho Hirwa yaritwararitse ngo inka zitongera kumuteza ibibazo.
P15	Undi munsi, abana bajyanye na nyirakuru ku isoko. Yacuruzaga imboga, isukari n'isabuni. Umutoni yakundaga kubwira abakiriya ibiciro by'ibicuruzwa, Hirwa na we akabapyunyikira ibyo baguze.
P16	Barangije gucuruza basangiye icyayi, banafasha nyirakuru kubara amafaranga yavuye mu byo bacuruje.
P17	Hashize igihe gito ibiruhuko birarangira. Abana bagombaga gusubiraa mu mugi. Nyirakamana yahaye Hirwa ingofero, Umutoni we amuha umupira w'imbeho. Arangije abapfunyikira impamba y'urugendo.
P18	Se agarutse kubafata, ntibifuzaga gutaha. Binginga Nyirakamana ngo bajyane mu mugi. Aramwenyura ati: "Bana banjye ndashaje sinaba mu mugi. Nzajya ntegereza ko muza kunsura."
P19	Umutoni na Hirwa baramuhobera cyane bamusezeraho.
P20	Umutoni na Hirwa basubiye ku ishuri babwira inshuti zabo iby'ubuzima bwo mu cyaro. Abana bamwe bumva ubuzima bwo mu mugi ari bwo bwiza. Abandi bumva kuba mu cyaro ari byiza kurusha kuba mu mugi. Icyo bose bahurijeho ni uko Umutoni na Hirwa bafite nyirakuru mwiza.

images:

illustrations/pages/11661.png
illustrations/pages/11657.png
illustrations/pages/11658.png
illustrations/pages/11659.png
illustrations/pages/11660.png
illustrations/pages/11661.png
illustrations/pages/11662.png
illustrations/pages/11663.png
illustrations/pages/11664.png
illustrations/pages/11665.png
illustrations/pages/11666.png
illustrations/pages/11667.png
illustrations/pages/11668.png
illustrations/pages/11669.png
illustrations/pages/11670.png
illustrations/pages/11671.png
illustrations/pages/11672.png
illustrations/pages/11673.png
illustrations/pages/11674.png
illustrations/pages/11675.png
illustrations/pages/11676.png

translations:

Afrikaans (Translation)	Vakansies by Ouma	id=20074
Arabic (Translation)	في عطلة مع الجدة	id=21862
Asante Twi (Translation)	Mondli Ne Mbali Kɔsra Wɔn Nanabaa	id=18281
ChiTonga (Translation)	Mupumuno Abankaaka	id=18644
CiNyanja (Translation)	Cuti Kwa Ambuya	id=18665
Dhopadhola (Translation)	Ywomirok  Bothi  Adhadha	id=15758
English (Original)	Holidays With Grandmother	id=12084
English (Adaptation)	Mondli and Mbali Visit Grandmother	id=13636
English (Adaptation)	Visiting Grandmother	id=21448
IciBemba (Translation)	Cuuti Kuli Banakulu	id=18684
isiNdebele (Translation)	Amalanga wokuphumula nogogo	id=21930
isiXhosa (Translation)	ULilitha noLuniko batyelela umakhulu wabo	id=17528
isiZulu (Translation)	UMondli noMbali bavakashela ugogo wabo	id=18756
Kiswahili (Translation)	Likizo kwa Bibi	id=12670
Kiswahili (Translation)	Kumtembelea Bibi	id=21815
Lámnsoʼ (Translation)	Meemè yee wùn à yaàyá	id=22306
Lunyole (Translation)	Ohuŋumulira Ewa Nguhwa	id=13480
Lunyole (Adaptation)	Ohuŋuumulira Ewa Nguhwa	id=16613
Ng’aturkana (Translation)	Akilakin Ata Egolitoe Esukul	id=12765
Oluwanga (Translation)	Amaulukho Wa Kukhu	id=12924
Sepedi (Translation)	Re Etela Koko	id=12888
Sesotho (South Africa) (Translation)	Matsatsi a phomolo le nkgono	id=20030
Setswana (Translation)	Morwesi le Pule ba Etela Nkoko	id=17649
SiLozi (Translation)	Kwapumulo Ni Bokuku	id=18715
Siswati (Translation)	Ngesikhatsi semaholide nagogo	id=21722
Talen (Translation)	Mondli Ne Mbali N Kaa Ba Makpeem	id=20128
Tshivenda (Translation)	Holodeyi Na Makhulu	id=18305
Xitsonga (Translation)	Ku Endzela Kokwana Wa Xisati Hi Tiholideyi	id=19018
