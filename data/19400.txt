url:	http://africanstorybook.org/reader.php?id=19400&d=0&a=1
id:	19400
title:	Mwanamume Aliyeota Manyoya
author:	Susan Kavaya
artist:	Tadesse Teshome
lang:	Kiswahili
level:	First paragraphs
lic:	Creative Commons: Attribution 4.0
thumb:	http://africanstorybook.org/illustrations/covers/19400.png
desc:	Mwanamume anaanza kuota manyoya baada ya kula jogoo wa ndugu yake. Kwa nini amelaaniwa hivi na mateso yake yatakwisha vipi?

page_text:

P1	Kulikuwa na tajiri aliyekuwa na watoto wa kiume wawili. Kwenye wosia yake alitaka mwanawe wa kwanza arithi ng'ombe wake wote na wa pili,  jogoo mmoja tu.
P2	Baada ya tajiri kufa,  mwanawe wa kwanza alirithi ng'ombe wote. Mwanawe wa pili alipewa jogoo mmoja tu.
P3	Baada ya muda mchache,  mwana wa kwanza ambaye alirithi mali yote,  alipatwa na ugonjwa. Alienda kumwona mganga ili amwulize la kufanya ili apone. Mganga alisema,  "Ni sharti uchinje jogoo mwenye rangi ya pekee."
P4	Mwana huyo hakujua apate wapi jogoo mwenye rangi ya pekee. Mara alikumbuka jogoo wa ndugu yake. Kwa hivyo,  aliwatuma watu kumletea jogoo wa ndugu yake.
P5	Kaka yake aliwaambia watu hao,  "Mimi sina chochote isipokuwa jogoo huyu tu. Lakini,  iwapo jogoo huyu ataweza kumponya kaka yangu,  basi ni bora kwangu kumpoteza jogoo huyu." Alipeana jogoo wake kwa ukarimu mwingi.
P6	Watu walimchinja jogoo na kumlisha kaka yake mgonjwa. Kaka yake alipona.
P7	Baada ya muda mfupi,  kitu kisicho cha kawaida kilifanyika. Mwili wake ulianza kuota manyoya.
P8	Hakuweza kuamini macho yake.
P9	Alienda kuwaona wazee. Wazee walisema,  "Jambo hili limetokea kwa sababu ya laana ya kutomfanyia haki ndugu yako. Umechukua ng'ombe wote na hata jogoo ambaye baba yako alimuachia. Kwa hivyo,  ukitaka kupona,  ni lazima ndugu yako akusamehe."
P10	Wazee waliendelea kusema,  "Ni sharti tuchukue bangili hii kama ishara ya msamaha na tumpe ndugu yako. Iwapo ataitemea mate bangili hii,  utapona."
P11	Wazee walimpelekea ndugu mdogo bangili hiyo wakamwambia,  "Itemee mate bangili hii umsamehe kaka yako." Ndugu huyo maskini aliitemea mate bangili.
P12	Kwa sababu hii,  wazee waliamua kumpa nusu ya ng'ombe wa kaka yake tajiri.

images:

illustrations/pages/18142.png
illustrations/pages/17994.png
illustrations/pages/17995.png
illustrations/pages/17997.png
illustrations/pages/18138.png
illustrations/pages/18139.png
illustrations/pages/18140.png
illustrations/pages/18141.png
illustrations/pages/18142.png
illustrations/pages/18143.png
illustrations/pages/18144.png
illustrations/pages/18145.png
illustrations/pages/18146.png

translations:

Amharic (Translation)	ክንፍ ያበቀለው ልጅ	id=18148
English (Original)	Man Who Grew Feathers	id=18147
