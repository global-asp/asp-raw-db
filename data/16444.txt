url:	http://africanstorybook.org/reader.php?id=16444&d=0&a=1
id:	16444
title:	Ŋgvəv Wun Ŋgom
author:	Beatrice Tafon Takeh
artist:	Magriet Brink
lang:	Lámnsoʼ
level:	First paragraphs
lic:	Creative Commons: Attribution 3.0
thumb:	http://africanstorybook.org/illustrations/covers/16444.png
desc:	Ŋgvəv wùn ŋgom kér viŋkar a dzə̀ vé wìr shaa wír. Wìy lòo dzə kishiíy kímóʼkí

page_text:

P1	Ŋgvəv wùn ngom-eè dzə ŋkar si. Yii bèy,  a wùn wun-eè rəsi sə́ a dzə̀ kóy.    Wìy lòo dzə e kishiíy kímóʼkí,  wùn wun sìysì ji á té à bor,  e yèn ó a ji wìr wo wù kiìn té sà dzə̀ la á.
P2	Áwune nèn dù e maàndzə visəə̀rí,  e kèʼ bor wo teéné. Ŋgvəv-iì té cér cér,  yii bèy,  a ngom-ee caʼcàʼ shaà wun. Ŋgvəv nə̀n tè bor,  wú dú kwaʼda,  ŋgom té və́,  wu yáʼáy,  e dù fo mbìy. Wún ŋgvəvi nèn kèʼ a kin.
P3	Áwune nèn sìysì ji á ló a té lèn a dzə̀ á wo wìr wáa te,  é wùmòʼ waá koo. Vé-eè tòmbìy a te,  wáa koo ŋgom. Ŋgvəv nèn wày bor e mòʼón cáʼ. Á bèy,  gháy ŋgvəvi nèn ghèén ji sí nəə wun lèn a, a koo bor.
P4	Ŋgom té wó mbìy woo bor,  e nèn wày. Ŋgom nèn kf̀èn cèŋə̀r bor,  e wày. Ŋgom kfə̀n fùn wúmóʼó e kitú ki,  e wày. Kù bey kù bey,  Ngom nə̀n fə̀mrì bor e tàn.
P5	Ŋgvəv nèn lì kibaá e si ji á sò á ne wun. Vé-eè sò wùn e dzəə ye bi féyì. Á bèy,  ŋgom nèn a kwaà shéʼ,  bìʼ fo ŋkar rə-eè kwaʼ kwàʼàn féyì.
P6	Kilòŋ kí shwiíy ŋgvəv,  e dù,  e mèé e ntìm ye ŋgvəv-iì ŋàŋə̀n shuu,  e mèy ŋgom sho.
P7	Kù mo ŋgvəv kfə́n e bàm fó laʼ,  wùn yìy à ŋgom nèn tàrnén. Yìy a ŋgom dzə́r shó jii,  "À yén wán wom á?" Wu ̀ dzə́r bey,  ŋgvəv gòʼ kisə́ sə. Kinyo kìy ki tárír yìy à ŋgom feyi.
P8	Yìy à ŋgom nèn lò yù shijí,  a shí tóŋ,  yoŋ jii,  "Kii wì,  ku sə̀ mó yèwor!" Yìy à ŋgom kìʼsìn,  e lèéy virə́̀ʼ,  kaàrí,  e tàr,  e kfə̀n lì ghán,  e yuùrí kijuŋ. Wu nèn yù,  a ji r̀ey fəə́ a dzè fo ŋgvəv bvə̀m.
P9	Yìy à ŋgom r̀èémé jii,  "Wan wòm,  vitaáví vé vee jeéy viy,  lìm shó." A dzə ŋgom fə̀ə́r kirəm ke bi kí,  a dzə̀ yì kfə̀n yiì,  kifá ki waà koo e shuù e dzəə ye bi. Vinyo vìn vi nèn kèʼ a koóy ŋgvəv.
P10	Ŋgvəv wóʼtín,  wù nèn mèy,  e cù. Wù nèn kèʼ shém,  kighiísí ki tav́kír. Ŋgom e bìr e shuu feyi.
P11	Ŋgvəv nèn kù a shem bèy,  e dù,  e meé mo yì-iì màʼàn ŋgom ye yì-iì dzəə̀n e wun bvə̀m. Yìy a ŋgom wùn wan və ku nèn soòné,  e kòʼ é kici,  e lìr fo.
P12	Kèʼ fe ghan foó fèy,  bó ŋgvəv wùn à ŋgom si yòʼ yii tee a shí taŋè.

images:

illustrations/pages/8983.png
illustrations/pages/8983.png
illustrations/pages/8989.png
illustrations/pages/8995.png
illustrations/pages/8986.png
illustrations/pages/8984.png
illustrations/pages/8985.png
illustrations/pages/8987.png
illustrations/pages/8991.png
illustrations/pages/8990.png
illustrations/pages/8993.png
illustrations/pages/8992.png
illustrations/pages/8994.png

translations:

Afrikaans (Translation)	Hennetjie en Wurmpie	id=11135
Afrikaans (Translation)	Hoender En Duisendpoot	id=20054
ChiTonga (Translation)	Nkuku, Joongola	id=18643
CiNyanja (Translation)	Nkuku Na Bongololo	id=18661
Dhopadhola (Translation)	Gweno Kodi Ongongolo	id=20822
English (Translation)	Chicken and Millipede	id=9094
French (Translation)	La Poule Et Le Millepatte	id=9959
French (Translation)	Poulet Et Mille-Pattes	id=10145
Fulfulde (Translation)	Gortogal E Kaakatal	id=10012
Gurene (Translation)	Nͻbila La Katagune	id=12663
Hausa (Niger) (Translation)	Kaza Da	id=9977
isiXhosa (Translation)	Isikhukukazi Nokhozo Lombona	id=14126
isiXhosa (Translation)	Unkukhu Nosongololo	id=17517
isiZulu (Translation)	Unkukhu Noshongololo	id=13535
isiZulu (Adaptation)	Unkukhu Noshongololo	id=17452
Kanuri (Translation)	Kuwui-a Dǝngaɍi-A	id=10039
Kinyarwanda (Translation)	Inkoko Na Magurijana	id=17457
Likpakpaanl (Translation)	Ukↄla Ni Gonlgonl	id=18776
Lugbarati (Original)	Au Pi Ii Elirigabe	id=9032
Lugbarati (Adaptation)	Au Pi Ii Elirigabe	id=9095
Lumasaaba (Translation)	Ingokho Ni Likongolyo	id=11881
Mampruli (Translation)	Noa Ni Sanguntiri	id=20117
Portuguese (Translation)	O Frango E O Gongolo	id=16099
Portuguese (Translation)	Galinha E Milípede	id=16477
Rutooro (Translation)	Enkoko N’ Ekikongoro	id=14924
Sepedi (Translation)	Chicken and Millipede	id=11485
Sepedi (Translation)	Kgogo Le Legokolodi	id=12410
Sesotho (S.Africa) (Translation)	Kgoho Le Lefokolodi	id=14434
Setswana (Translation)	Koko Le Sebokolodi	id=13973
SiLozi (Translation)	Kuhu Ni Likondondo	id=18706
Siswati (Translation)	Inkhukhu Nelishongololo	id=12580
Talen (Translation)	Nobil Ne Sanguin 	id=20179
Tshivenda (Translation)	Khuhu Na Dongololo	id=14731
Xitsonga (Translation)	Huku Na Khongoloti	id=14408
Zarma (Translation)	Gorŋo-Ɲa Nda Konjanje	id=10103
