url:	http://africanstorybook.org/reader.php?id=16552&d=0&a=1
id:	16552
title:	Kabaka We Nyonyi
author:	Wadda Cyprian
artist:	Wiehan de Jager
lang:	Lugwere
level:	Longer paragraphs
lic:	Creative Commons: Attribution 3.0
thumb:	http://africanstorybook.org/illustrations/covers/16552.png
desc:	Enyoyi gitaka okabaka

page_text:

P1	Lumo eira,  eyonyi gyabbaire omu lukiiko. Gyatakire okufuna okabaka,  nga a'bantu nebisolo owebibba. Nyonyiki ateekwa okubba okabaka?
P2	Onyonyi omweiza nakoba,  "OKokomi w'amaani era ali n'ekitibwa eky'abakabaka." Ogondi n'ayakana ati,  "Awula ekisule,  era abba ayeta,  edoboozilye libba linakuwali." Omweiza naceera ati,  "Kale Maaya olwokubba niiye asinga obunene ate airiitira oti Mpologoma." Ogondi n'ayakana ati,  "Tasobola okuguluka. Okabaka w'enyonyi atekwa okubba asobola okuguluka."
P3	Pikooko nga atengetya omuduusi gwe nakoba ati,  "Ndobooza ndi nokubba okabaka. Nyirira ino." EKiwugulu ni kikoba kiti,  "Iiwe wewulira iino." "Ni nze ndi nokubba okabaka olwokubba ndi n'amaiso aga siinga obunene omu nyonyi gyonagyona." Egindi ni giceera giti,  "Kiwugulu tiniiwe,  iwe oyaba okugona nga eisana lizwayo."
P4	Kale tigyabrlire yala. Kale Oyonyi omweiza n'aleeta ekiseego ati oyo asobola okugulukira ngulu ino niiye eyaabba okabaka. Nigiceera giti,  "Ee ee," era gyonagyona ni giguluka engulu ino omwibbanga.
P5	Ombaati w'oku maizi yagulukiire engulu olunaku lumo nga aterembereire engulu w'ensozi egisingayo obuwanvu omu kyaalo. OKokomi yagulukiire enaku ibiri mu bireri ebya bbululu engulu w'esonzi. Naye Onsega yagulukiire kimo ino enaku isatu nga Takoma,  era nga asemberera kimo kumpi n'eisana. Enyonyi ni giwulira okuzwa engulu waagyo nga onsega akunga ati,  "Ni nze asingayo okubba engulu nakimo,  era ndi kabaka!"
P6	Naye onsega tete nawulira akadoboozi enguluwe,  nga kakola kati,  "Tinki,  tinki tinki! Ni nze asinga okubba engulu nakimo,  ni nze okabaka." Kaali kanadwiti akanyonyi akasembayo obutono. Kaali kekwaiite oku mayaya ga Nsega oweyabbaire aguluka okwaba engulu omwimbanga!
P7	Onsega n'airamu ati,  "Tiwansinge tete," era ni yeyongerayo nga aterembereire engulu omwibbanga. Yagulukile engulu kimo paka nga takaali asobola okweyongerayo. N'akunga ati,  "Ndi ngulu wenyonyi gyonagyona,  ni nze okabaka waanywe!"
P8	Naye omu mayayage ni muzwamu akanyonyi akatono nga kakwetuka. Ni kakoba kati,  "Tinki, tinki tinki,  nze asembayo obutono ni nze okabaka waanywe." Onsega yabbaire adembere ino nga tasobola okweyongerayo engulu tete.
P9	Kale n'aika ansi na kanyonyi nga kakaali keekwaite omu mayayage. Enyonyi eginaye ni gisunguwalira akanadwiti. Ni gikakuumirira,  nga gyetegekere okukakunyuulaku amayaya gonagona.
P10	Naye akanyonyi akangu angu ni kagibona nga nsunguwali ni kawuuka ni kangira omu kina ky'omusota ekyerere. Ni bakoba eKiwugulu bati,  "Iwe owamaiso amanene oli n'okukenga ekiina era okakwate owekaabba kabulukamu." Kale eKiwugulu nikityaama aawo omu maiso g'ekina.
P11	Naye eyisana lyali lyoca,  era amangu ago eKiwugulu ni kigona. Akayonyi owekalonkereirye e nza,  ni kabona ng'ekiwugulu kigonere,  ni keesodokera puru-ru.
P12	Ekiwugulu ni kiswala ino olwo kuleka akanyonyi okukisodokaku. Okuti ayiiga bwiire bwonkani. Emisana agona ni yebisa oku giinaye okutamubona.

images:

illustrations/pages/306.png
illustrations/pages/292.png
illustrations/pages/295.png
illustrations/pages/293.png
illustrations/pages/294.png
illustrations/pages/296.png
illustrations/pages/299.png
illustrations/pages/300.png
illustrations/pages/301.png
illustrations/pages/302.png
illustrations/pages/305.png
illustrations/pages/304.png
illustrations/pages/307.png

translations:

Afrikaans (Translation)	Die Koning Van Die Voëls	id=10815
Afrikaans (Translation)	Koning Van Die Voëls	id=20077
Chinyanja (Translation)	Mfumu Ya Mbalame	id=15710
ChiTonga (Translation)	Mwami Wabayuni	id=15709
ChiTonga (Translation)	Mwami Wabayuni	id=18648
CiNyanja (Translation)	Mfumu Yambalame	id=18667
Dhopadhola (Translation)	Kere Pa Winyin	id=15763
English (Original)	King of the Birds	id=920
English (Adaptation)	The Clever Little Bird	id=5397
French (Translation)	Le Roi Des Oiseaux	id=12680
IciBemba (Translation)	Imfumu Yafyuuni	id=18687
isiXhosa (Translation)	Uncede Inkosi Yeentaka	id=17575
isiZulu (Translation)	Inkosi Yezinyoni	id=12645
isiZulu (Adaptation)	Ungcede Inkosi Yezinyoni	id=13601
Kikamba (Translation)	Musumbi Wa Nyunyi	id=3123
Kiswahili (Translation)	Mfalme Wa Ndege	id=3116
Lugbarati (Translation)	Opi Aria Yi Ni	id=3121
Lumasaaba (Translation)	Umuyiinga We Binywiinywi	id=3117
Lumasaaba (Translation)	Umuyiinga We Binywiinywi	id=8697
Lunyole (Translation)	Habaha W’Enyuni	id=3119
Maa (Translation)	Olkínkí Le Oó Imotónyi	id=7206
Oluwanga (Translation)	Omwami Wa Amayoni	id=3120
Portuguese (Translation)	Rei Das Aves	id=16660
Sepedi (Translation)	Kgoši Ya Dinonyana	id=18160
Setswana (Translation)	Kgosi Ya Dinonyane	id=15043
SiLozi (Translation)	Mulena Walinyunywani	id=18730
Tshivenda (Translation)	Khosi Ya Zwiṋoni	id=18183
Xitsonga (Translation)	Hosinkulu Ya Swinyenyana	id=18871
