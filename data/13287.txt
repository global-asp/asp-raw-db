url:	http://africanstorybook.org/reader.php?id=13287&d=0&a=1
id:	13287
title:	Omugogo Gwe Ngatto Zange Ogwasooka
author:	Annet Ssebaggala
artist:	Rob Owen
lang:	Luganda
level:	First paragraphs
lic:	Creative Commons: Attribution 4.0
thumb:	http://africanstorybook.org/illustrations/covers/13287.png
desc:	Olugero luno lunyumire nnyo buli muntu gwebagulira engatto empya nga akyaali mwana muto.

page_text:

P1	Nze nali siyambalangako ku ngatto bukya mbeerawo. Natunuuliranga abaana abambadde engatto ne mbegomba nnyo.
P2	Maama wange yangambanga nti nja kufuna engatto nyingi mu biseera ebijja. Nali sikikiriza era namubuuza nti mumaaso ye ddi?
P3	Ekiseera kyayitawo,  naye ssekukulu yali eneetera okutuuka. Abantu bonna nga beetala badda eno n'eri,  basitudde ensawo ezijudde ebintu ebipya. Nabuuza maama nti ''naffe tunagenda mu katale?''.
P4	Olunaku olwaddirira ssekukkulu,  maama wange yanzuukusa mu matulutulu. Yangamba ndeete ekisero ekinene kyetuguliramu ebintu mu katale.
P5	Twagenda mu katale akanene nga mulimu abazadde bangi nga bali nabaana baabwe. Baagula engoye,  emmere nebirala.
P6	Twatuuka awali engatto enyingi nga za bika byanjawulo. Nakanula amaaso era nenewuunya. Nayita mu nkuubo ezenjawulo ezirimu engatto ezinyirira zebategese obulungi.
P7	Nga mazze okwegezaamu,  nalondamu engatto eriko akawuzi akeeru Era bwenaddayo eka kwolwo sasobola kwebaka. Nali ndowooza bwennabeera nga nyambadde engatto zange empya era nga njagala nzirage buli mwana yenna ku kyaalo.
P8	Waayitawo akaseera nenvaayo mu buliri nenyambala engatto zange. Natambula nga netoloola mu kisenge mpolampola. Bwennamala ne nzizzaamu mu kabokisi. Nagalamira ku buliri naye otulo twabula!
P9	Naddamu nensituka nenyambalamu mu ngatto zange omulundi omulala. Natambulamuko mu kisenge bwennamala era nenzigyamu.
P10	Nagalamira kyokka era nensituka omulundi ogwokusatu. Nayambala engatto nembuukabuuka mu kisenge naye nakoowa nnyo. Naddayo mu buliri nenebaka.
P11	Ku makya maama wange yanzukusa. Yabuuza nti ''Kiki kino kyendaba?''.
P12	Mazima nali nyambadde engatto zange empya nga ndi nazo mu buliri.

images:

illustrations/pages/9500.png
illustrations/pages/9494.png
illustrations/pages/9492.png
illustrations/pages/9493.png
illustrations/pages/9496.png
illustrations/pages/9495.png
illustrations/pages/9497.png
illustrations/pages/9499.png
illustrations/pages/10444.png
illustrations/pages/9498.png
illustrations/pages/9502.png
illustrations/pages/9501.png
illustrations/pages/9500.png

translations:

English (Translation)	My First Pair of Shoes	id=10446
Kiswahili (Original)	Viatu  Vyangu Vya Kwanza	id=10440
Lunyole (Translation)	Omugogo Gw'engato Jange Endaayi	id=13450
