url:	http://africanstorybook.org/reader.php?id=9491&d=0&a=1
id:	9491
title:	A Ma Palisana Ya Ku Tsutsuma
author:	Rafael Ernesto Samuel
artist:	Amir Bachir Ant√≥nio Necas
lang:	Xitswa
level:	First sentences
lic:	Creative Commons: Attribution 3.0
thumb:	http://africanstorybook.org/illustrations/covers/9491.png
desc:	Who will win if snail and rabbit have a race?

page_text:

P1	A siku gu kari a ci gwaja ci kumili a halavumba. Ci ti ngalu ka yona, "awunge tsutsumi! Lezvi u zvi tivaku ku ndzundza laha ka misava."
P2	A halavumba yi ti ngalu,  "nghoni hi sotu u ta zvi vona."
P3	A halavumba yi longiselili a khumi ga magidi wa ma phepha yi gama yi tsala a mi tsalu ka wona,  kanilezvi a mahunga a mahi manwe.
P4	A halavumba yi nyikelili a ma phepha ka va ngana va yona yi gama yiku ngalu "loku a ci gwaja ci ta laha ci ndzi vitana,  a munwi wa nwina kulava aku ngalu: hi mina halavumba."
P5	Hiku maha loku,  a halavumba yi bvelili a va ngana va yona akuva va fihlala lomu khwatini ku tanga hundza a zvi gwaja ni ti halavumba.
P6	Hi sotu a ci gwaja ci txikeli ci kuma a halavumba. Ci ku ngalu ka yona,  "ahi palisani hiku tsutsuma. Kanilezvi mina ndzi taku pala."
P7	Hiku maha loku a halavumba yi fihlalili lomu khwatini yi tsika a ci gwaja ci tsutsuma coci. A ndzeni ka ma palisana ya ku tsutsuma,  a ci gwaja a ci kari ci vitana,  "halavumba,  halavumboooo!"
P8	A yi nwani ni yi nwani halavumba yi nga kari yi fihleli lomu khwatini yi hlamulili yiku ngalu, "hi mina halavumba,  hi mina halavumba!"
P9	Hi ku gamisa,  a ci gwaja ci wa kari ci kareli,  ci lo tsama a hasi,  ci ku ngalu,  "halavumba ndzi kareli ngovu; u ndzi palili!"
P10	Hi ku maha loko,  a halavumba yi kumekili yi pala hiku thlariha ka yona.

images:

illustrations/pages/9318.png
illustrations/pages/9318.png
illustrations/pages/9504.png
illustrations/pages/9305.png
illustrations/pages/9306.png
illustrations/pages/9307.png
illustrations/pages/9308.png
illustrations/pages/9507.png
illustrations/pages/9506.png
illustrations/pages/9508.png
illustrations/pages/9509.png

translations:

