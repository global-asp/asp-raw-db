url:	https://africanstorybook.org/reader.php?id=31845&d=0&a=1
id:	31845
title:	Xamwali Nakehi
author:	Little Zebra Books
artist:	N D Mazin
lang:	Cinyungwe
level:	First paragraphs
lic:	Creative Commons: Attribution 4.0
thumb:	http://africanstorybook.org/illustrations/covers/31845.png
desc:	Nakehi spills the beans and gets whats coming to him.

page_text:

P1	Ntsiku ibodzi, Nakehi na mkazace adayenda kukazungira xamwali wace Nipapariya na mkazi wace.
P2	Pomwe banja lire lidafika, lidatambiridwa bwino.
P3	Ninga makhalidwe ya cisendzi, mkazi wa Nipapariya adapha nkhuku, aciitereka.
P4	Adadya wentse pabodzi.
P5	M'dzinga unango, Nipapariya adayendambo na mkazace kukazungira xamwali wace Nakehi na mkazi wace.
P6	Pomwe adafika, Nakehi akhali rini pamui.
P7	Akhadayenda kukateya mirapo yace kuti akamange nkhwale.
P8	Pomwe Nakehi adafika pamui, adawona xamwali wace na mkazace. Adakomedwa kwene-kwene.
P9	Ndipo adayenda komwe mkazace akhaphika.
P10	Adakawona mkazace alikuphika cimbamba kuti adzapase alendo.
P11	Nakuti iye akhadateya mulapo pa mazai ya nkhwale, adagwinya cikalango cire, cimbamba cicitayika pantsi.
P12	Adayenda kukaceza na xamwali wace.
P13	Pakucezapo, Nakehi adabva nkhwale kulira. Cikhali cizindikiro cakuti yamangidwa.
P14	Nkhwale yamangidwa na mulapo!
P15	Na cisututu iye adaima, nkhutenga cisu cace, acicipfekedzera m'ciuno. Adathamangira kukhalira nkhwaleko, acikaiwona iri pamulapo ninga momwe akhadakumbukira.
P16	Na kutetemera, adatenga nkhwale ire, aciiphatirira m'manja alibe kuipha.
P17	Na dzanja linango, adaphata mazai.
P18	Adabwerera kumui adakomedwa kwene-kwene.
P19	Thangwe iye akhadabvala thewera, cisu cikhambaceka pang'ono-pang'ono m'ceka ule.
P20	Na kukondwa kwene-kwene, Nakehi adafika pafupi na pamui pace.
P21	Watafika kuseri kwa nyumba yace, m'ceka udathimuka. Thewera lidagwa wanthu alikuwona.
P22	Adayezera kuphatirira thewera, nkhulekerera nkhwale kuthawa.
P23	Mazai nkhusweka pantsi libodzi-libodzi.
P24	Nipapariya na mkazace adaseka kwene-kwene.
P25	Adadzamalizira kudya wentse pabodzi cimbamba comwe akhadataya cire. Bzimwebzi bzin'tipfundzisa kuti bzin'funika kukhala anyakupirira.

images:

illustrations/pages/27329.png
illustrations/pages/16225.png
illustrations/pages/16226.png
illustrations/pages/16222.png
illustrations/pages/16227.png
illustrations/pages/16238.png
illustrations/pages/16239.png
illustrations/pages/16235.png
illustrations/pages/16236.png
illustrations/pages/16228.png
illustrations/pages/16232.png
illustrations/pages/16229.png
illustrations/pages/16221.png
illustrations/pages/16223.png
illustrations/pages/16230.png
illustrations/pages/16231.png
illustrations/pages/16244.png
illustrations/pages/16234.png
illustrations/pages/16220.png
illustrations/pages/16233.png
illustrations/pages/16240.png
illustrations/pages/16241.png
illustrations/pages/16237.png
illustrations/pages/16224.png
illustrations/pages/16243.png
illustrations/pages/16242.png

translations:

Ciyawo (Translation)	A-Nipapasiya Na Ajawo A-Nakeyi	id=18995
Elomwe (Translation)	Annipapariya ni Anthamwene  aya Annakehi	id=31846
Emakhuwa (Translation)	Onthamwene wa Nipapariya ni Nakehi	id=31847
English (Original)	Nakehi and the Beans	id=15840
Lusoga (Translation)	Isabirye  n'ebidhandhaali	id=27119
Portuguese (Translation)	“Nipapariya Com O Seu Amigo Nakehi”	id=18999
