url:	http://africanstorybook.org/reader.php?id=2576&d=0&a=1
id:	2576
title:	Sara Yi A’U ‘Bani Ojii ‘Dii Pie
author:	Saidi Omar Dramani
artist:	Wiehan de Jager
lang:	Lugbarati
level:	Read aloud
lic:	Creative Commons: Attribution 3.0
thumb:	http://africanstorybook.org/illustrations/covers/2576.png
desc:	Refiloe’s sister is getting married. Refiloe’s chickens are very dirty and she decides to wash them for the wedding. The chickens do not like being washed. Refiloe cannot find her chickens when it is time for the wedding

page_text:

P1	Eri ndra aje oko Atama vile akua ri. Ayiko Sakaru ni fuupi eri ma edria 'dale ni nga yo. "Ma 'ye Paparu ni aji ajea ma'i bongo dika jijima o'di si!" Sara 'yo ima a'u eyi ni. 'Yo eyi ni e'yo dria. Ati fe ndra erini a'u 'dii o'du eri ni osizu ri ma enziza si. Sara le ndra a'u 'dii tu.
P2	"Mima eda a'u ondi be 'dii pari 'di ma alia ri si ra," Sara ma andri tre. "Ale eyi endri aje vileri ma ageia ku."
P3	Sara dro a'u 'dii endri ma alia ri si amve. "Emima daru aza emini 'di tro pari 'di ma alia ri si ra. 'Ale agu ma nya emi Paparu ma ajea ri si te ku!"
P4	"Iyaa 'yo kini aje 'diri nga ovu oko onyiru enyati Kuluva 'de ri," Sara 'yo ima a'u eyi ni. 'Iyaa 'yo vini ma 'ye ezoanzi azi 'dii ma aza ko nyaka a'diza si." A'u 'dii 'baa asi e'yo eri ni 'yo 'dii si ku. 'Sara!' adri omve eri ingazu joalia,  "'Iku a'u 'dii dria,  mi emu ma aza ko emvu 'dii ojizu fo!
P5	Sara bi a'u 'dii ma vuti amve. "Iya nje e'yo ada. Emi drinza eji ama ni" o'yo eyi ma dria. Sara ega e'yo saa were. 'Da ma vutia gu munzii dika asi 'yo,  "Ma ega e'yo azi ala ni 'bo." Ebi yi peli ma alia ingazu a'bulea. Sara nya candi a'u 'dii adroria tu. A'u 'dii ega kini eyi ojizu ovu ni muke ku.
P6	Sara su a'u oko ri peli alia. E'do otre dika gba ima opiri'bi okpo si kile ababa fi drinia ni le. "Mima ovu e'yere a'u aza be 'di," Sara tre. "'Di eco ni saa 'du angiri ku!" Sara kamu eri ma ti oji mile ni be 'bo,  eca okpo koko,  oju'i peli ma ageia la.
P7	"'Di ovu ni saa o'dukozu ri ku," Sara 'yo a'u nde ni. Ya rua ni okpo si yi eri ma rua 'di ni fuzu. "Ika eco anga saa 'di si ku,  ma mu mi 'ba 'i oari azi ma alia," 'Yo ei ni. 'Ba eri I aise dria. A'u 'da la'i e'yere.
P8	Rafa oji a'u 'dii alu alu woro. A'u alu alu eca okpo koko de nga de eyi ojii ku. O'ba a'u aro 'dii laini si 'wi aise dria. A'u aluni olo 'i ku. "Ma eyi ku o'duko were," Sara nga eyo ega i ma asia,  coti fu amve afa a'diza otakua 'dii nee.
P9	Ayia Anguparu pi Ayia Fetaru be Sara ma awupi. Lee ni yi yima eselea ku. Oku iri 'dii ovu eyi otu Palesa ma aje ni te eco ni eco ni tu mutuka alu ma alia ku obi eyi ni eyi nguzu ri si.
P10	Anguparu ne Sara ma a'u eri ni o'ba 'wi aise dria 'dii. "'Di afa nyaza aluza mani 'ye ji mavile akua ri!" e'do e'yo ega. Ayu bongo Aliza opilea ri,  tra a'u 'dii,  ombe eyi woro alenia. A'u 'dii woro ovu e'yere. "Ala!" asi gu munji,  "Ma eyi zi pari azi ma alia Fetaru ni eco nee ku ni ma alia." O'ba eyi ago bi ma alia ziza ru.
P11	Paparu ma aje ndri tu. A'u 'dii efi agu ma eselea ku sawa ezoanzi izinaka ajiipi 'dii ni ongo tuzu ri si. A'u alu aya I ku sawa agu ongo ngoopi kanisaa 'dii ni ongo ngozu o'duko uru si ri si. A'u 'dii ndra kiri o'duko jo sia sawa oluupi ni e'yo nzezu imbata fezu ri si. Eyi olo eyi ma rua ku sawa,  ozoo pi ni otrezu,  dika Sara ma idi ni o'du kozu inisi ondroko be ri si. A'u ma pa olo eyi ku sawa kabilo ni fizu indri aje ni ri ma alia ri si. Kabilo 'dii apa keki aje ni ri ze si vaa.
P12	Eri mu ca sawa zamva ma ati ni 'yezu e'yo nzeza de ria,  e'yo e'do eyi oja jo sia ri si.

images:

illustrations/pages/986.png
illustrations/pages/1003.png
illustrations/pages/1011.png
illustrations/pages/989.png
illustrations/pages/1013.png
illustrations/pages/992.png
illustrations/pages/1018.png
illustrations/pages/993.png
illustrations/pages/1000.png
illustrations/pages/994.png
illustrations/pages/990.png
illustrations/pages/995.png
illustrations/pages/997.png
illustrations/pages/1047.png
illustrations/pages/999.png
illustrations/pages/1002.png
illustrations/pages/1046.png
illustrations/pages/1048.png

translations:

English (Original)	Refiloe and the Washed Chickens	id=1024
English (Translation)	Mary and the Washed Chickens	id=7899
isiZulu (Translation)	Uthandeka Kanye Nezinkukhu Ezigeziwe	id=2573
Kiswahili (Translation)	Refiloe Na Kuku Waliooshwa	id=2574
Lumasaaba (Translation)	Nabulondela Ni Bukokho Buusiinge (A)	id=2577
Lumasaaba (Translation)	Nabulondela Ni Bukokho Busiinge (C)	id=2578
Lumasaaba (Translation)	Nabulondela Ni Bukokho Busiinge (B)	id=2984
Setswana (Translation)	Refiloe Le Dikoko Tsa Gagwe	id=2579
