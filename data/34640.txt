url:	https://africanstorybook.org/reader.php?id=34640&d=0&a=1
id:	34640
title:	Adun, kwase u doonashe
author:	Terkule Aorabee
artist:	Wiehan de Jager
lang:	Tiv
level:	First paragraphs
lic:	Creative Commons: Attribution 4.0
thumb:	http://africanstorybook.org/illustrations/covers/34640.png
desc:	Adun lu wankwase u doon ashe. Venda noov zanzan gema er ormbakuv.

page_text:

P1	Adun dooashe kpishi. Ior mba hen wangar na cii soo u vôsun un.@@Kpa Adun venda ve cii.
P2	Yange i kasua i gen yô, Ityough ki Ormbakugh ngohol angahar sha injô hen orgen, a ngohol ave hen ugen man gunduiyol hen orgen kposo.@@Ormbakugh ne zua alegh a iyolough ne cii. A wa ityough nagh shami man a nyôr kasua.
P3	Ormbakuv ne soo Adun sha gbashima na cii. Adun kpaa or ne doo un ishima kpishi. Adun lumun  u zan ivaa vea na.@@Or ne due ken tar u chaa kpishi. Adun man gba toho, yem ivaa vea na.
P4	Adun ngur yemen vea Ityough ki Ormbakugh yô, or u angaharegh ngohol angahar a na. Or u aveegh kpa ngohol ave na.@@U masen yô, or u gunduiyol kpa ngohol gunduiyol na.
P5	Ityough ki Ormbakugh mase menger a menger u yemen. Cier Adun iyol kpa a faityô u yevese ga.@@Ve yem zanzan ve nyôr shin ya u Ityough ki Ormbakugh.
P6	Kper nan pepe yô, cii Ityough ki Ormbakugh a yar ken ityev yô a wa Kurugh kwagh.@@"Aluer Adun gba toho u yemen sha uuma yô, tôngu korugh kaam," Ityough ki Ormbakugh kaa a Kurugh nahan.
P7	Er Ityough ki Ormbakugh yar yô, Adun wa ikyav nav vôgh vôgh.  Man a kôr gbenda u yemen.
P8	Kurugh nengen nahan yô, a tôngu korugh, "Ityough oooo! Ityough oooo! Adun gba toho ngu yemen!"
P9	Ityough ki Ormbakugh zenda za kôr Adun. A pine Adun er, "U ngu zan hana?"@@Adun hide yem vea Ityough ki Ormbakugh shin ya na.
P10	Adun za kpehe ishor er una fa kwagh u una er yô.@@Orishor kaa a na er, "Za za yam kuese u alev, mir shin mkurem ma nyian, wa ken korugh ku Kurugh kula."
P11	Adun dondo mkaanem ma Orishor vough vough. A wa kuese u mkure la shin korugh ku Kurugh la.
P12	Kper nan yô, Adun kura ikyav nav gba toho shi gba yemen.@@Kurugh tee korugh er una tôngu yô, kuese u mkure gba un ken zwa.
P13	Kurugh ya kwagh zanzan hunde ishima.@@Adun yevese zanzan za ar sha uumace.

images:

illustrations/pages/13337.png
illustrations/pages/13337.png
illustrations/pages/13338.png
illustrations/pages/13339.png
illustrations/pages/13340.png
illustrations/pages/13341.png
illustrations/pages/13342.png
illustrations/pages/13343.png
illustrations/pages/13344.png
illustrations/pages/13345.png
illustrations/pages/13346.png
illustrations/pages/13347.png
illustrations/pages/13349.png
illustrations/pages/13348.png

translations:

English (Translation)	Adun, the Beautiful	id=13539
French (Translation)	Adun, La Belle	id=15294
German (Translation)	Die Schöne Adun	id=20152
Kinyarwanda (Translation)	Gahanga na Nyiramwiza	id=23175
Kinyarwanda (Adaptation)	Gahanga na Nyiramwiza	id=33583
Kiswahili (Translation)	Adun, mrembo	id=18218
Lámnsoʼ (Translation)	Adun woo kimbòŋ ke wiíy	id=22283
Lusoga (Translation)	Ada omulungi	id=24940
Portuguese (Translation)	Adun, a Bela	id=16651
Yoruba (Original)	Adùn, Ọmọ Arẹwà Kan	id=13538
