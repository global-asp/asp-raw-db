url:	http://africanstorybook.org/reader.php?id=8074&d=0&a=1
id:	8074
title:	Adhabu
author:	Adelheid Marie Bwire
artist:	Melany Pietersen
lang:	Kiswahili
level:	First sentences
lic:	Creative Commons: Attribution 3.0
thumb:	http://africanstorybook.org/illustrations/covers/8074.png
desc:	Ni adhabu gani anayopata kijana mchoyo aliyekula matunda mengi kupita kiasi?

page_text:

P1	Siku moja mamangu alinunua matunda aina tofauti.
P2	Mimi na ndugu zangu tulijiuliza,  "Mama atatugawia wakati gani?"
P3	Baadaye,  kakangu,  Rahim,  alijificha na kuyala matunda yote!
P4	Mimi na ndugu yangu tulipogundua,  tulisema kwa hasira,  "Rahim ni mtukutu na mchoyo. Lazima aadhibiwe."
P5	Mama alikasirika sana alipogundua kwamba matunda yote yalikuwa yameliwa.
P6	Mimi na ndugu yangu tulimwangalia Rahim kwa ukali.
P7	Mimi nilimwuliza mama,  "Utamwadhibu Rahim?"
P8	Baadaye,  Rahim alipata adhabu asiyoitarajia.
P9	Hakuweza kutulia!
P10	Mama alipomwuuliza alijibu kwa sauti ya chini,  "Naumwa na tumbo."
P11	Sote tuliona kwamba hiyo ilikuwa adhabu mbaya kuliko kama Rahim angechapwa na mama.
P12	Alipopata nafuu,  Rahim alituomba msamaha. Aliahidi kuwa hangeiba tena.

images:

illustrations/pages/8032.png
illustrations/pages/8025.png
illustrations/pages/8032.png
illustrations/pages/8029.png
illustrations/pages/8027.png
illustrations/pages/8023.png
illustrations/pages/8024.png
illustrations/pages/8030.png
illustrations/pages/8033.png
illustrations/pages/8031.png
illustrations/pages/8034.png
illustrations/pages/8035.png
illustrations/pages/8036.png

translations:

English (Adaptation)	Punishment	id=11989
