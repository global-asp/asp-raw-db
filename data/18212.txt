url:	http://africanstorybook.org/reader.php?id=18212&d=0&a=1
id:	18212
title:	Kiundu Kajɛ Wura
author:	Joseph Kipo Ahiah (OLE Ghana)
artist:	Alex Zablon
lang:	Gonja
level:	First paragraphs
lic:	Creative Commons: Attribution 4.0
thumb:	http://africanstorybook.org/illustrations/covers/18212.png
desc:	Kiundu be aparsheŋ ela e maa sha ajibi jaga mboŋ tenyɔ na ka ka choŋ mo so. Nuso nɛ e beeŋ wɔrɔ n ji nde wurbi ere be kiji gboŋ ere kachɛ koŋwule?

page_text:

P1	Saŋɛ na ashi Nyamani Kanyen ko e daa wɔ ndoŋ nɛ baa terɛ mo Kiundu. E daa ji na ga foŋ foŋ eblaŋ nɛ e daa sha ga.
P2	Kachako nɛ kade na to be ewura tere bumo kikɛ mobe kebia be kijafo.
P3	Kiundu malɛ nu baasa ka bee malga kijafo ko be asheŋ ashi katumbi. "Ejikpa nyɔ kachɛ koŋwnle!" nɛ Kiundu fɛ mfɛra.
P4	"Adaga n ka yɔ mboŋ to nyɔ na kikɛ," nɛ Kiundu malga n sa mobe kumu. "Meeŋ daŋ ko wule n nite n yɔ katumbi pɔɛ mbita n ba Nyamani."
P5	Kiundu wule n koso chupur didi n nite n yɔ Katumbi. E ka ya fo ɛ wu fanɛ budaŋepo na kraa daŋɛ ajibi na nna. Nɛ Kiundu yɛ,  "Meeŋ bita Nyamani pɔɛ mba kamanto."
P6	Kiundu bita n nite n yɔ Nyamani a fɛ fanɛ e daaŋ ya tu nɛ bu daŋɛ eblaŋ na n luwe. Nɛ akoŋ kumo. Ama saŋɛ nɛ e bita mba,  n.ɛ bumo alɛ gba kra daŋɛ ajibi na nna.
P7	"Saŋɛ nɛ n ler Katumbi na nɛ bu kra blasé na nɛ be daŋɛ," mobe mfera to. "Ajibi na bil ndoŋ." Amoso Kiundu bita n nite a yɔ Katumbi. Nɛ akoŋ kumo nanniaerega.
P8	Jiminɛ nɛ Kiundu fo Katumbi nɛ bu tiɛŋ ji n luwe. Hali nɛ bumo ne bu tere na bee sa ejafoche nɛ ejafonyen na asɔ. Kiundu maŋ kɔ shɛŋ nɛ e sa. Kiji to nɛ e ba.
P9	Nɛ kuwɔrɔ Kiundu kagbenejaja nkpal e ka maŋ tu ajibi na so. Nɛ e bita nite n yɔ Nyamani to. Akoŋ daa ko mo nɛ e naaŋ gben amoso e nite na bɔin a yɔ.
P10	Saŋɛ nɛ e ya fo Nyamani to nɛ baasa na bee boŋ n she n kaa cha. Bu ji ajibi na kikɛ n luwe!
P11	Jiminɛ nɛ e nu fanɛ ajibi mo naa wɔta,  nɛ e krieŋ. E maŋ nya eblaŋ m boŋ to nyɔ na be kikama. Saŋɛ nɛ mobe anishi ka ya buwi nɛ bu sa mo koko gbrɛ kɔpu to!
P12	Kiundu ta akoŋ nna,  nite nyɔ epe.

images:

illustrations/pages/9128.png
illustrations/pages/9128.png
illustrations/pages/9129.png
illustrations/pages/9130.png
illustrations/pages/9131.png
illustrations/pages/9132.png
illustrations/pages/9134.png
illustrations/pages/9135.png
illustrations/pages/9136.png
illustrations/pages/9137.png
illustrations/pages/9138.png
illustrations/pages/9139.png
illustrations/pages/9140.png

translations:

Akuapem Twi (Translation)	Kiundu Difudepɛfo No	id=18459
Amharic (Translation)	ገብጋባው ክንዴ	id=12003
Asante Twi (Translation)	Adifudepɛfoɔ Kiundu	id=18279
Dagaare (Translation)	Kiundu, Bundi-Gbogbo Soba	id=17771
Dagbani/Dagbanli (Translation)	Kiundu Biɛmlana	id=18150
Dangme (Translation)	Kiundu Komdodomitsɛ	id=18340
Dhopadhola (Translation)	Otoyo Jaworo	id=15757
English (Original)	Greedy Kiundu	id=9133
English (Adaptation)	Greedy  Mairu	id=10264
Ewe (Translation)	Kiundu Ɖokuitɔdila	id=18180
Fante (Translation)	Kiundu Onyibernyi	id=18489
Ga (Translation)	Saki Hiɛjoolɔ	id=18291
Kasem (Translation)	Kiundu Na Ye Wochanyeno	id=18225
Lunyole (Translation)	Hiyubi  Ow'ogulyerye	id=11614
Mampruli (Translation)	Kiundu Beemdaana	id=19320
Ng’aturkana (Translation)	Kiundu Lokarorokanan	id=9771
Nzema (Translation)	Kiundu, Aleɛ Kpole Ne	id=18424
Portuguese (Translation)	Kiundu Guloso	id=16439
Sesotho (Lesotho) (Translation)	Ntate Meharo O Meharo	id=10626
Setswana (Translation)	Megagaru Ya Ga Abele	id=14961
