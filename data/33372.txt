url:	https://africanstorybook.org/reader.php?id=33372&d=0&a=1
id:	33372
title:	Dipotso tsa Karabo
author:	Maria Vaz
artist:	Rob Owen
lang:	Sesotho (South Africa)
level:	Longer paragraphs
lic:	Creative Commons: Attribution 4.0
thumb:	http://africanstorybook.org/illustrations/covers/33372.png
desc:	Batswadi ba Karabo ba ne ba mo kgothalletsa ho botsa dipotso. Ho botsa dipotso hwa hae ha etsa hore a tsebe ka bohlokwa ba ho hlatswa matsoho pele a ja.

page_text:

P1	Karabo o ne a rata ho botsa dipotso hobane batswadi ba hae ba ne ba dula ba mmollela hore ha o le ngwana ya sa botseng dipotso, o tla hola o be mme kapa ntate wa sethotho.
P2	Ka tsatsi le leng Karabo a botsa titjhere a re, "Hobaneng hobaneng ha batswadi ba dula ba re bollela hore ba hlatswe matsoho le ha a shebahala a hlwekile."@@Baithuti ba bang ba fumana potso ena e le molemo hobane ba ne ba sa rate ho bolellwa hore ba hlatswe matsoho jwaloka Karabo.
P3	Mosuwetsana a re ho Karabo, "Ke potso e ntle eo, le ha matshoho a boheha a hlwekile, a ka jara dikokwanahloko." @@A hlalosa hore, "Dikokwanahloko di a kudisa le hore ha re kgone ho di bona ka mahlo a rona a feela, mme ho hlokeha motjhini o hodisang o bitswang maekerosekoupu ho di bona."
P4	Mosuwetsana a ntsha maekorosekoupu ka khabotong mme a re, "Maekerosekoupu ke motjhini o sebediswang ho bona dintho tse nyenyane haholo tse sa bonahaleng ha bobebe ka mahlo a rona a feela."@@Mosuwetsana a ngwapangwapa letsoho la Karabo ka thutswana mme a le phumulela kgalaseng ya maekorosekoupu.
P5	Ha a qeta a beha kgalase ena hodima maekorosekoupu mme ba sheba ka sebohi.@@Ba bona hore le ha matsoho a Karabo a ne a boheha a hlwekile, a ne jere dikokwanahloko.
P6	Yaba titjhere o hlalosa a re, "Re potapotilwe ke dikokwanahloko hohle, dinthong tseo re di thetsang ka mona ka phaposing, lebaleng la dipapadi le hae." @@Mosuwetsana a ba bolella hore dikokwanahloko tsena di ka ba kudisa haholo.
P7	A tswelapele  a re ho bona, "Hore re bolaye dikokwanahloko tsena, re lokela ho hlatswa matsoho a rona ka metsi a hlwekileng, haholoholo pele re ja. Hape ho bohlokwa ho hlatswa matsoho ha re kula hore re se ke ra fetisetsa dikokwanahloko bathong ba bang.
P8	Eitse ha Karabo a etswa sekolong a fumana ntatae a etsa sesebediswa se kgahlang. "Ntate e bitswang ntho eo o e etsang?" ho botsa Karabo. @@"E bitswa palama o itlhatswe," ho bolela ntatae. "O e sebedisa ho hlatswa matsoho ha o tswa ntlwaneng le pele o ja."
P9	Karabo o ne a maketse mme a bolella ntatae hore titjhere ya bona o ba bolelletse ka sebediswa sena. A botsa ntatae hore se sebediswa jwang. @@Ntatae a tsheha a re, "Atamela ke tle ke o bontshe moradi."
P10	"O qala ka ho palamela hodima patsi ena," ho rialo ntate.
P11	"Ha o palama, nkgo ya metsi e tla sekama mme e tshollele metsi matsohong a hao. Hopola hore o lokela ho sebedisa sesepa."
P12	Karabo o ne a thabile mme a re, "Ke ne ke tla tseba tsena tsohle jwang ha ke ne ke sa botse dipotso? Ke nnte hore dipotso di eketsa tsebo."

images:

illustrations/pages/25965.png
illustrations/pages/25964.png
illustrations/pages/25965.png
illustrations/pages/25966.png
illustrations/pages/25967.png
illustrations/pages/25968.png
illustrations/pages/25969.png
illustrations/pages/25970.png
illustrations/pages/25971.png
illustrations/pages/25972.png
illustrations/pages/25973.png
illustrations/pages/25974.png
illustrations/pages/25975.png

translations:

English (Translation)	Kariza's questions	id=22197
Khoekhoegowab (Translation)	Kariza's dîdi	id=33530
Kinyarwanda (Original)	Kariza akunda kubaza	id=22196
Kiswahili (Translation)	Maswali aliyouliza Kariza	id=22582
Oshikwanyama (Translation)	Omapulo aKariza	id=33469
Oshindonga (Translation)	Omapulo gaKariza	id=33471
Otjiherero (Translation)	Omapuriro ja Kariza	id=33467
Rukwangali (Translation)	Epuro lya Kazira	id=33475
Sepedi (Translation)	Dipotšišo tša Kariza	id=33461
Siswati (Translation)	Imibuto yaKariza	id=33400
