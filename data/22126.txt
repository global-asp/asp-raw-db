url:	http://africanstorybook.org/reader.php?id=22126&d=0&a=1
id:	22126
title:	Dԑdo  yi  be  piᴐ?
author:	Andrews  Tawiah
artist:	Jesse Breytenbach
lang:	Dangme
level:	First paragraphs
lic:	Creative Commons: Attribution 4.0
thumb:	http://africanstorybook.org/illustrations/covers/22126.png
desc:	Ogᴐmԑtsԑmԑ hyԑԑ Dԑdo kaa e yi puԑ. Se Dԑdo pee ngmᴐ kԑ lԑ ma bi ᴐmԑ.

page_text:

P1	Dԑdo ji zangmayo ko nԑ je ekpa ngԑ Ogᴐmԑ bi a he. E buᴐ bo tako nԑ sԑ mu.

E woᴐ hiᴐ nane tokota ngԑ muᴐ nane nԑ e woᴐ muᴐ nᴐ ᴐ  hu ngԑ e hiᴐ nane.
P2	Dԑdo kԑ nᴐ ko yi kᴐmᴐ ngԑ ma a mi.  E kԑ nᴐ ko tsu we ni kԑ bla. E tuᴐ munyu ha lԑ nitsԑ e he, e maa tuu nԑ e maa gbᴐ e dԑ mi.
P3	Dԑdo kukuᴐᴐ niye ni ngԑ zugba be komԑ loko ji e yeᴐ.  E nui hiᴐ hyԑ.  E ngԑ mi kaa e kukuᴐᴐ zugba ni nԑ e yeᴐ lԑԑ, se ma a mi nᴐ ko ha we lԑ tsopa hyԑ, nԑ nᴐ ko hu wo we lԑ kԑ yԑ tsami he hyԑ.
P4	Ogᴐmԑ bi hyԑԑ Dԑdo kaa e yi be. Ni komԑ hu ke e hiaa.

A jԑԑ lԑ, a fieᴐ lԑ be komԑ kԑ jeᴐ he nԑ ma bi  yԑԑ nyu ngԑ ᴐ.
P5	Ngmᴐ peemi be ba su.

Dԑdo ngԑ kpakplaa, klaate kԑ goga nԑ sԑ mu ko.  E woᴐ kpakplaa kԑ klaate ᴐ kԑ huᴐ, nԑ e kԑ goga a yԑԑ nyu kԑ yaa ngmᴐ ᴐ nᴐ kԑ ya peᴐ nᴐ.
P6	Dԑdo pee blԑfo kԑ akate ngmᴐ. Dԑdo tsuᴐ ni ngԑ ngmᴐ ᴐ mi daa ligbi.

Ke e ngԑ ni tsue ᴐ, ma bi ᴐmԑ daa si ngԑ e he fԑu yee nԑ a ngԑ lԑ muᴐe, se pi e kᴐmᴐ.
P7	Be fԑԑ be nԑ Dԑdo ngԑ ni tsue ngԑ ngmᴐ ᴐ mi ᴐ, la nԑ e laa ji, "Hejᴐ gbeᴐ nᴐ! Mo ko to hejᴐ. Hwᴐ maa ye mo!"

Ke e ngԑ lae ᴐ, e gbᴐᴐ e dԑ mi, e tuᴐ nԑ e doᴐ.
P8	Hlami etԑ se ᴐ Dԑdo ngmᴐ ᴐ ba ni babauu.  E su kpami be.  Blԑfo ba amԑ ngԑ mumumumu nԑ e bԑni ᴐmԑ hԑԑ zu su.
P9	Bᴐᴐ mi ᴐ Ogᴐmԑ bi ᴐmԑ ya baa ngmᴐ ni ᴐmԑ ngԑ Dԑdo dԑ. 

Dԑdo je e tsui mi kԑ ha mԑ se kԑ ᴐ, yi kpԑti wali komԑ guᴐ Dԑdo se ya juᴐ ni ᴐmԑ eko ke be nԑ e be ngmᴐ ᴐ nᴐ ᴐ.
P10	Ligbi ko ᴐ, nubwᴐ ko ba slaa Ogᴐmԑ. E na Dԑdo ngԑ ngmᴐ ᴐ nᴐ nԑ e ni tsumi ᴐ pee lԑ buajᴐ. E ha Dԑdo, "Ayekoo" se Dԑdo he we nᴐ.
P11	Nubwᴐ ᴐ nui sisi ha Dԑdo. E sԑ ma a mi ya  bi si bᴐ nԑ a le Dԑdo ha.  Ni komԑ ngԑ Ogᴐmԑ de lԑ ke Dԑdo juԑmi mi be pԑpԑԑpԑ.
P12	Nԑ nubwᴐ  hyԑ Dԑdo ni nԑ e tsu ᴐ kԑ e ngmᴐ ᴐ  too ᴐ, nᴐ nԑ e bi e he ji, "Dԑdo yi be piᴐ?"

E ya nᴐ nԑ e de ke e nԑ enԑ ᴐ eko hyԑ ngԑ e wami be mi.

images:

illustrations/pages/25820.png
illustrations/pages/25814.png
illustrations/pages/25815.png
illustrations/pages/25816.png
illustrations/pages/25817.png
illustrations/pages/25818.png
illustrations/pages/25819.png
illustrations/pages/25820.png
illustrations/pages/25821.png
illustrations/pages/25822.png
illustrations/pages/25823.png
illustrations/pages/25824.png
illustrations/pages/25825.png

translations:

English (Translation)	Is Dedo really mad?	id=22127
English (Adaptation)	Colour-in Is Dedo really mad?	id=22129
