url:	https://africanstorybook.org/reader.php?id=40363&d=0&a=1
id:	40363
title:	Yaŋ kɛnɛ dɛl rɛy Nuäärä
author:	Maluil  Dak Nyuot
artist:	Rebecca  Panoam
lang:	Thok Nath (Nuer)
level:	First sentences
lic:	Creative Commons: Attribution 4.0
thumb:	http://africanstorybook.org/illustrations/covers/40363.png
desc:	Jɛn cal ɛmɛ ɛ kui̱c gɔɔyä ɣɔ̱ɔ̱k kɛnɛ det rɛy Nuäärä.

Cäät ɛmɛ gɔ̱a̱rkɛ jɛ kɛ luäk mi bëë kä Bua̱n Gɔ̱rä Thuɔk Nath

page_text:

P1	Jɛn yaŋ kɛnɛ dɛl kɛ ley ti gɔw ɛlɔ̱ŋ kä nɛy tin cɔal i̱ Nuäär.
P2	Nuääri larkɛ jɛ ɛ kɛn i̱, "Yaŋ ɛ muɔɔr amäni lia̱a̱du."
P3	Mëëdan, la naath ɛ wee, "Ti̱i̱kɛ kɛ  mani da̱ŋ rɛw."
P4	Muɔɔr in nhiam ɛ muɔɔr in daap ji̱.
P5	Kä muɔɔr in rɛwdɛ kɛnɛ nyiman, ɛ yaŋ kɛnɛ dɛl.
P6	Ɛn nɔmɔ nyoothɛ ɣöö Nuääri nhɔakɛ ɣɔ̱k kɛnɛ det ɛlɔ̱ŋ rɛy leyni diaal.
P7	Ɣɔ̱k kɛnɛ det kuenkɛ  kɛ naath rɛy Nuäärä. Thöpkɛ kɛ ɛ la muc ti gɔw kɛ kui̱c rikni.
P8	Ɣɔ̱k kɛnɛ det thiɛlɛ kɛ päär rɛy Nuäärä. @@Kɛ kui̱c ɛmɔ, Nuääri ŋi̱eeckɛ gaatkiɛn ɛn ɣöö, ba ɣɔ̱k kɛnɛ det guic ce̱tkɛ manikiɛn.

images:

illustrations/pages/8667001621.png
illustrations/pages/8667001621.png
illustrations/pages/8667001620.png
illustrations/pages/8667001623.png
illustrations/pages/8667001625.png
illustrations/pages/8667001628.png
illustrations/pages/8667001624.png
illustrations/pages/8667001626.png
illustrations/pages/8667001627.png

translations:

