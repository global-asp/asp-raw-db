url:	http://africanstorybook.org/reader.php?id=13973&d=0&a=1
id:	13973
title:	Koko Le Sebokolodi
author:	Lorato Trok
artist:	Magriet Brink
lang:	Setswana
level:	First paragraphs
lic:	Creative Commons: Attribution 3.0
thumb:	http://africanstorybook.org/illustrations/covers/13973.png
desc:	Koko le Sebokolodi ke ditsala fela ba rata go lwana.

page_text:

P1	Koko le Sebokolodi e ne e le ditsala tse di ntshanang seinong. Mme fela ba ne ka metlha ba rata go tlhodisana. Ka letsatsi lengwe ba ne ba dumelana go tshameka kgwele ya dinao. Ba ne ba batla go bona gore ke mang setshameki se se tlhwatlhwa.
P2	Ba ne ba ya kwa lebaleng la kgwele ya dinao mme ba simolola go tshameka. Koko o ne a le lebelo,  mme Sebokolodi ene o ne a le lebelo go gaisa. Koko o ne a ragela kgakala,  fa Sebokolodi ena a ne a ragela kgakala le go feta. Koko o ne a sa itumela.
P3	Ba ne ba dumelana go raga dipenele. Sebokolodi o ne a nna motshwaradino wa ntlha. Koko o kgonne fela go nosa nno e le nngwe. Jaanong e ne ya nna nako ya gore Koko a sireletse dino.
P4	Sebokolodi o ne a raga kgwele mme a nosa. Sebokolodi o ne a raga ka leoto le le popota mme a nosa nno. Sebokolodi o ne a betsa kgwele ka tlhogo mme a nosa nno. Sebokolodi o ne a nosa dino tse tlhano.
P5	Phenyo ya ga Sebokolodi e ne ya kgopisa Koko thata. O ne a sa rate go latlhegelwa. Sebokolodi o ne a tshega ka Koko fa a ne a ngongoregela go sa fenye.
P6	Setshego sa ga Sebokolodi se ne sa kgopisa Koko thata. Koko o ne a bula molomo wa gagwe mme a metsa Sebokolodi.
P7	Mo tseleng fa a boela gae,  Koko o ne a kopana le Mme Sebokolodi. "A o kile wa bona Sebokolodi,  Koko?" ga botsa Mme Sebokolodi. Koko ga a ka a araba. Mme Sebokolodi o ne a tshwenyegile.
P8	Mme Sebokolodi o ne a utlwa molodinyana wa lentswe. Lentswenyana le le ne le lela le re "mme ke kopa thuso!" Mme Sebokolodi o ne a reetsa ka tlhoafalo,  a lebelela gotlhe. Lentswe le,  le ne le tswa mo maleng a ga Koko.
P9	"Dirisa maatla a gago a a kgethegileng ngwanake!" Dibokolodi di itsege ka go dira monkgo o o botlhoko le tatso e e bosula. Koko o ne a simolola go lwala.
P10	Koko o ne a kgobola,  a metsa mme a tlhatsa. Gape,  a ethimola le go gotlhola. A tswelela go gotlhola. Sebokolodi o ne a ferosa dibete.
P11	Koko o ne a gotlhola go fitlhela a tlhatsa Sebokolodi. Mme Sebokolodi le morwa wa gagwe ba ne ba tshabela mo godimo ga setlhare.
P12	Go tloga ka nako eo,  dikoko le dibokolodi tsa se tlhole di utlwana.

images:

illustrations/pages/8983.png
illustrations/pages/8983.png
illustrations/pages/8989.png
illustrations/pages/8995.png
illustrations/pages/8986.png
illustrations/pages/8984.png
illustrations/pages/8985.png
illustrations/pages/8987.png
illustrations/pages/8991.png
illustrations/pages/8990.png
illustrations/pages/8993.png
illustrations/pages/8992.png
illustrations/pages/8994.png

translations:

Afrikaans (Translation)	Hennetjie en Wurmpie	id=11135
Afrikaans (Translation)	Hoender en Duisendpoot	id=20054
ChiTonga (Translation)	Nkuku, Joongola	id=18643
CiNyanja (Translation)	Nkuku Na Bongololo	id=18661
English (Translation)	Chicken and Millipede	id=9094
French (Translation)	La Poule Et Le Millepatte	id=9959
French (Translation)	Poulet Et Mille-Pattes	id=10145
Fulfulde (Translation)	Gortogal E Kaakatal	id=10012
Gurene (Translation)	Nͻbila La Katagune	id=12663
Hausa (Translation)	Kaza Da	id=9977
isiXhosa (Translation)	Isikhukukazi Nokhozo Lombona	id=14126
isiXhosa (Translation)	Unkukhu  Nosongololo	id=17517
isiZulu (Translation)	Unkukhu Noshongololo	id=13535
isiZulu (Adaptation)	Unkukhu Noshongololo	id=17452
Kanuri (Translation)	Kuwui-a Dǝngaɍi-A	id=10039
Kinyarwanda (Translation)	Inkoko Na Magurijana	id=17457
Lámnsoʼ (Translation)	Ŋgvəv Wun Ŋgom	id=16444
Likpakpaanl (Translation)	Ukↄla Ni Gonlgonl	id=18776
Lugbarati (Original)	Au Pi Ii Elirigabe	id=9032
Lugbarati (Adaptation)	Au Pi Ii Elirigabe	id=9095
Lumasaaba (Translation)	Ingokho Ni Likongolyo	id=11881
Portuguese (Translation)	O Frango E O Gongolo	id=16099
Portuguese (Translation)	Galinha E Milípede	id=16477
Rutooro (Translation)	Enkoko N’ Ekikongoro	id=14924
Sepedi (Translation)	Chicken and Millipede	id=11485
Sepedi (Translation)	Kgogo Le Legokolodi	id=12410
Sesotho (S.Africa) (Translation)	Kgoho Le Lefokolodi	id=14434
SiLozi (Translation)	Kuhu Ni Likondondo	id=18706
siSwati (Translation)	Inkhukhu Nelishongololo	id=12580
Tshivenda (Translation)	Khuhu Na Dongololo	id=14731
Xitsonga (Translation)	Huku Na Khongoloti	id=14408
Zarma (Translation)	Gorŋo-Ɲa Nda Konjanje	id=10103
