url:	http://africanstorybook.org/reader.php?id=11497&d=0&a=1
id:	11497
title:	Lee La Magadi
author:	Mabena Lillian
artist:	Wiehan de Jager
lang:	Sepedi
level:	Longer paragraphs
lic:	Creative Commons: Attribution 3.0
thumb:	http://africanstorybook.org/illustrations/covers/11497.png
desc:	Ye ke kanegelo ka mosimanyana yo a ilego a fiwa lee ke koko wa gagwe gore a tle a kgone go hwetsa magadi a go nyala. Mosimanyana yo

page_text:

P1	Kgalekgale,  go be go na le mokgekolo yo a bego a rata motlogolo wa gagwe kude. O ile a mo fa mpho ya lee gomme a re go yena, "Go tswa leeng le,  o tlile go hwetsa magadi a go nyala ge setse o gotse." Mosimanyana yo o ile a sepela.
P2	O rile a sa sepela a kgahlana le baisa ba ba bego ba kga dienywa gomme ba adima lee la gagwe. O ile a bafa,  ba lesomisa go thuntsa dienywa eupsa le ile la thubega.
P3	Mosimanyana o ile alla,  a re,  "Ai!Ai! Le mpaketse mathata,  lee leo ebe e se laka,  ke la koko,  o mphile lona gore ke hwetse magadi a go nyala."
P4	Baisa ba dienywa ba ile ba mofa phata yeo ba bego ba e somisa go kga dienywa bjalo ka patela ya lee la gagwe leo ba le thubilego. O ile a e tsea a tswela pele ka leeto la gagwe.
P5	O rile a sa sepela,  a kgahlana le banna ba ba bego ba aga ngwako. Ba ile ba mo kgopela phata ya gagwe ba e somisetsa go aga ngwako eupsa e ile ya robega.
P6	Mosimanyana o ile a lla kudu,  a re, "Hee. Hee. Hee! Le mpaketse mathata,  phata yela e be e se yaka e be e le ya baisa ba dienywa,  ba mphile yona bjalo ka patela ya lee laka leo ba le thubilego. Lee leo ke be ke le filwe ke koko gore ke hwetse magadi a go nyala."
P7	Baagi ba ile ba mo fa ngatana ya bjang gomme a tswela pele ka leeto la gagwe.
P8	O rile a sa sepela a kgahlana le modisi yo a ilego a mo kgopela bjang bja gagwe. O ile a mo fa bona gomme modisi a bo fa kgomo ya gagwe ya bo ja ka moka.
P9	Mosimanyana o ile a lla,  a re, "E.E.E! O mpaketse mathata! Bjang bjo bo be bose bjaka,  ke bja baagi. Ba mphile bjona bjale ka patela ya phata yaka yeo ba e robilego. Phata yeo kebe ke efilwe ke baisa ba dienywa bjalo ka patela ya lee laka leo ba le thubilego. Lee leo ke be ke le filwe ke koko waka gore ke hwetse magadi a go nyala."
P10	Modisi o ile a mo fa kgomo ya gagwe bjale ka patela ya bjang bja gagwe gomme mosimanyana a tswela pele ka leeto la gagwe.
P11	Ge a le tseleng,  a lebile gae,  o ile a kgahlana le mokete wa lenyalo. Ba leloko la gabo'ngwetsi ba ile ba mo kgopela kgomo ya gagwe,  a ba fa gomme ba e hlaba ba be ba e ja kamoka.
P12	Mosimanyana o ile a lla,  a re,  "Ei. Ei. Ei! Le mpaketse mathata,  kgomo yela e be e se yaka,  ke e filwe ke modisi bjalo ka patela ya bjang bjaka. Bjang bjo ke bo filwe ke baagi bjalo ka patela ya phata yaka yeo ba e robilego. Phata yeo ke be ke e filwe ke baisa ba dienywa bjalo ka patela ya lee laka leo ba le thubilego. Lee leo ke be ke le filwe ke koko gore ke hwetse magadi a go nyala."
P13	Ba leloko la ngwetse ba re go yena,  "Ga re na se re ka go fago sona,  eupsa o ka tsea ngwetsi bjalo ka patela ya kgomo ya gago." Ya ba ge go phethegile la mogologolo la gore,  "o tla lefela tseo o didirago ba bangwe."

images:

illustrations/pages/6733.png
illustrations/pages/6733.png
illustrations/pages/6732.png
illustrations/pages/6731.png
illustrations/pages/6734.png
illustrations/pages/6735.png
illustrations/pages/6742.png
illustrations/pages/6737.png
illustrations/pages/6736.png
illustrations/pages/6738.png
illustrations/pages/6739.png
illustrations/pages/6743.png
illustrations/pages/6740.png
illustrations/pages/6741.png

translations:

Afrikaans (Adaptation)	'n Eier Vir Bruidskat	id=11319
English (Translation)	An Egg for Bride Wealth	id=6790
French (Translation)	Un Œuf Pour Le Prix De La Fiancée	id=10138
Lámnsoʼ (Translation)	Wúm Ye Dzəə̀n Juu	id=15068
Lusoga (Original)	Igi Lya Mwandu	id=6744
Portuguese (Translation)	Um Ovo Para Conseguir Uma Noiva	id=15802
Sepedi (Translation)	Lee La Magadi	id=10919
Sepedi (Translation)	Lee La Magadi	id=11501
Sepedi (Translation)	Lee La Magadi	id=11502
