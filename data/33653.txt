url:	https://africanstorybook.org/reader.php?id=33653&d=0&a=1
id:	33653
title:	Wampiti ni Wankembo
author:	Moses Wambi
artist:	Salim Kasamba
lang:	Lusoga
level:	Longer paragraphs
lic:	Creative Commons: Attribution 4.0
thumb:	http://africanstorybook.org/illustrations/covers/33653.png
desc:	Lwali lulala yaabaayo Wampiti ni Wankembo. Wampiti ni Wankembo baaba nokutakana. Baaja yomulamuzi okubalamula.

page_text:

P1	Lwali lulala yaabaayo Wampiti ni Wankembo. @@Wampiti ni Wankembo baaba n'okutakana. Baaja y'omulamuzi okubalamula.
P2	Omulamuzi ng'amaze okubawuliriza, yaatya okusala omusango gwaibwe. @@Yeefumintiriza, "Bwenaasinza Wampiti omusango, aidha kulya ente dhange dhoonadhoona adhimalegho. Ate bwenasalira Wankembo omusango, aidha kulya duuma wange! Buti, nkole entya?"
P3	Omulamuzi yaamala entangama ng'akaloghoozamuuku, male yaakoba, "Omusango guno muzibu inho nze tighanga kugulamula zenka, muteekwa kuja eri abataka ab'ekyalo."
P4	Baakobera abataka endhawukana dhaibwe.@@Abataka nga bamaze okuwuliriza omusango gwaibwe, boona baatya okubalamula.
P5	Nga bwebaghagira Wankembo, Wampiti ng'aghanga okulya ente dhaibwe. Bwebaghagira Wampiti, nga Wankembo aghanga okulya duuma waibwe. @@Abataka baakobera Wampiti ni Wankembo bati omusango gwaibwe gwali mukalangufu.
P6	Mangu ago, abataka baidhukira omukazi omughafu mulala eyali aba mu tawuni ng'azira kyaghanga kufiirwa, waire nte naire duuma.@@"Aghanga okusala omusango ng'aziramu nakutya kwonakwona," abataka bekobagana beene na beene. Baakoba ensolo edho dhombi kuja okumunona.
P7	Baatuuka ku ndhu y'omukazi omughafu, baamukoba okubalamula. Yaikiriza.@@Aye, yaabakoba, boogere naye mulala muala mu biseera eby'endhawulo.
P8	Okusooka, omukazi omughafu yayeta Wampiti yaamukoba, "Iwe oli wakitiisa, ensolo embede era omuzira. Oghanga otya okusoola n'akasolo kano akatono era akanhoomwa, ka Wankembo?"
P9	Omukazi omughafu yaakoba Wampiti, "Singa abantu baghulira kundhawukana dhaimwe dhino, baaghanga okukutyoboola iwe. Lekera kusoola ni Wankembo."@@"Wewaagho, oli mutuufu." Atyo Wampiti bweyakoba, "Ndha kuleka omusango. Nkomye okutakana."
P10	Omukazi yaayeta Wankembo yaamukoba, "Oli muyondo inho era wamughendo. Ekisolo ekighunha obubi ekirya ebintu ebivundu? Abantu banaghulira batya era banaakulowoozaaku ki bwebaghulira endhawukana dhaimwe n'ekitonde ekigalangatanu kityo?"@@Olumaliira, Wankembo yaakoba, "Oli mutuufu, ndha kuleka omusango guno, ngughandukemu."
P11	Olwamala ebyo, omukazi omughafu yaayeta bawansolo bombi, yaabakoba, "Mwenamwena mwaikiriiza okughanduka mu musango guno. Kale musonighagane."
P12	Ensolo dhombi dhasabagana ekisonigho, era dhamalagho endhawukana dhaadho. @@Abantu ab'omukibuga bwebaghulira ku lufumo luno, beeghunhinkirira. Omukazi omughafu yalamula ensonga edhali dhiremye Omulamuzi n'abataka okugondhoola.

images:

illustrations/pages/18699.png
illustrations/pages/18696.png
illustrations/pages/18697.png
illustrations/pages/18698.png
illustrations/pages/18699.png
illustrations/pages/18708.png
illustrations/pages/18701.png
illustrations/pages/18702.png
illustrations/pages/18703.png
illustrations/pages/18704.png
illustrations/pages/18705.png
illustrations/pages/18706.png
illustrations/pages/18707.png

translations:

Afaan Oromo (Original)	Warabessaafi Qaamale	id=20154
Afaan Oromo (Adaptation)	Waraabessaafi Qamale	id=21771
English (Translation)	Hyena and Monkey	id=20155
English (Adaptation)	(Colour-in) Hyena and Monkey	id=20157
English (Adaptation)	Monkey and Hyena	id=21395
French (Translation)	Hyène et Singe	id=33456
Kanuri (Translation)	Bultu-a Dagǝl-a	id=32283
Kiswahili (Translation)	Kima na Fisi	id=21841
Kiswahili (Translation)	Mzozo wa Fisi na Kima	id=22061
Kiswahili (Adaptation)	(Paka rangi) Mzozo wa Fisi na Kima	id=33353
Lámnsoʼ (Translation)	Kán wùn Kuúrá	id=22414
Luganda (Translation)	Wankima ne Wampisi	id=23422
Luganda (Translation)	Wakibe ne Wankima	id=23510
Lusoga (Translation)	(Colour-in) Wampiti ni Wankembo	id=24897
Ng’aturkana (Translation)	Ebulong'or ka Ekadokot	id=33416
Oluwanga (Translation)	Ishima nende Ifisi	id=22819
Rufumbira (Translation)	Igisamagwe ni Inkende	id=23440
Runyankore (Translation)	Empisi ne Ekyende	id=24280
Tiv (Translation)	Dwem man Bagu	id=23878
