url:	http://africanstorybook.org/reader.php?id=6718&d=0&a=1
id:	6718
title:	Rafiki Yangu Coco
author:	Ursula Nafula
artist:	Ursula Nafula
lang:	Kiswahili
level:	First paragraphs
lic:	Creative Commons: Attribution 3.0
thumb:	http://africanstorybook.org/illustrations/covers/6718.png
desc:	MwanCoco ni mbwa wangu.  Nduguye pia anakuja kuishi nasi na tunafurahi pamoja.  Lakini

page_text:

P1	Nilipokuwa wa umri wa miaka mitano,  mjombangu alinipa zawadi ya ajabu sana. Zawadi ilikuwa ya mbwa mdogo wa wiki tatu! Siku mjomba aliniletea mbwa huyo,  nilifurahi sana. Nilijua nimempata rafiki.
P2	Baada ya kumweka chini,  mjomba alinigeukia na kuuliza,  "Utampa jina gani? Nilimwangalia mbwa wangu kisha nikasema,  "Coco." Mjombangu alishangaa sana. Aliniuliza,  "mbona unamwita Coco?" Nilisema,  "Kwa sababu anafanana kama koko.
P3	Nilimwuliza mjomba iwapo Coco alizaliwa pekee yake. Mjomba alisema kwamba alikuwa na ndugu yake aliyemfanana kabisa. Nilienda kumuona ndugu yake Coco.
P4	Coco alipomwona nduguye,  alichangamka sana. Wawili hao waliweka vichwa vyao pamoja kana kwamba wanaongea.
P5	Nilimuuliza mjombangu kama ningewaweka Coco na nduguye. Mjomba alibaki kimya kidogo kisha akasema,  "Ni sawa wewe kuwaweka wote wawili." Hata hivyo,  alisema,  "Lakini lazima uwalinde vizuri." Kwa hivyo kila jioni,  nilicheza nao na kuwapeleka mazoezi.
P6	Miezi michache baadaye,  Coco na nduguye walikuwa wamekuwa wakubwa. Walikuwa wenye nguvu na wenye afya. Nami singeweza kuwachunga pekee yangu tena.
P7	Kwa hivyo nilimuuliza mjombangu kumrudisha nduguye Coco kwake. Lakini Coco alipoachwa pekee yake,  alihuzunika mno. Ilionekana kana kwamba aliniuliza,  "Kwa nini ulifanya hivyo?"
P8	Coco alikoma kucheza. Wakati mwingine alikataa kwenda nami matembezini. Alipendelea tu kulala nje ya nyumba yetu. Wakati mwingine Coco alikula chakula kidogo sana. Nilikuwa na wasiwasi. Nilijiuliza vipi ningeweza kumsaidia Coco?
P9	Mbele yangu,  Coco na nduguye walikuwa wakicheza nyuma ya jikoni!
P10	Nilifurahi sana hadi sikujua nimkumbatie nani kwanza,  Coco au mjombangu. Nilijua kwamba Coco angerejelea ile hali yake ya kwaida kwa vile nduguye alikuwa amerudi. Tungeenda kukimbia wanjani tena!

images:

illustrations/pages/2485.png
illustrations/pages/2486.png
illustrations/pages/2487.png
illustrations/pages/2488.png
illustrations/pages/2485.png
illustrations/pages/2491.png
illustrations/pages/2490.png
illustrations/pages/2492.png
illustrations/pages/2489.png
illustrations/pages/2493.png
illustrations/pages/2494.png

translations:

English (Original)	My Friend Coco	id=2548
isiZulu (Translation)	Umngani Wami Ukhokho	id=6716
Kikamba (Translation)	Munyanya Wa Wakwa Coco	id=6717
Maa (Translation)	Olchoré Láí Ojî Coco	id=6719
Ng’aturkana (Translation)	Lopaekang Koko	id=6720
Oluwanga (Translation)	Omwitsa Wanje Kulukulu	id=6721
