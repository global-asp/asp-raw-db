url:	http://africanstorybook.org/reader.php?id=2364&d=0&a=1
id:	2364
title:	Wankoko Ne Wakamunye
author:	Robert Ssebukyu
artist:	Wiehan de Jager
lang:	Luganda
level:	First paragraphs
lic:	Creative Commons: Attribution 3.0
thumb:	http://africanstorybook.org/illustrations/covers/2364.png
desc:	Hen borrows  a needle from Eagle and loses it. As revenge

page_text:

P1	Edda ennyo,  Wankoko ne Wakamunye baabeeranga wamu mirembe n'ebinyonyi ebirala byonna. Buli kimu baakikoleranga wamu.
P2	Olwali olwo enjala n'egwa. Kamunye yalina okutambula olugendo luwanvuko okufuna ekyokulya. Yakomawo ng'akooye nnyo. Wakamunye kye yava agamba nti,  "Wateekwa okubeera engeri ennyangu ey'okutambula."
P3	Bwe bwakya ku makya Wankoko yali afunye ekirowoozo ekirungi. Yatandika okukuηηaanya ebyoya by'ebinyonyi ebyali byafa edda. Wankoko n'agamba nti,  "Tutunge ebyoya bino tubigatte ku byaffe. Oboolyawo kiyinza okutwanguyiza nga tutambula."
P4	Ku kyalo ekyo kyonna,  Wakamunye ye yekka eyalina empiso era ye yasooka okutunga. Teyalwa n'abuuka ng'alina ebiwaawaatiro ebirungi ddala era n'alaba nga Wankoko amulese wansi ddala. Wankoko yatuuka n'akoowa okutunga. Yateeka empiso ku kabada n'agenda mu ffumbiro okufumbira abaana be emmere.
P5	Wabula ebinyonyi ebirala byali birabye Wakamunye n'abuuka. Ebinyonyi byansaba Wankoko empiso nabyo bitunge ebiwawaatiro byabyo. Ebbanga teryalwa ne wabaawo ebinyonyi ebyali bibuukira mu bbanga.
P6	Ekinnyonyi ekyasembayo okutuunga bwe kyakomyawo empiso,  Wankoko teyaliiwo. Abaana ba Wankoko ne batwala empiso ne batandika okugizannyisa. Bwe baakoowa okugizannyisa ne bagireka mu musenyu.
P7	Ku olwo emisana Wakamunye yakomawo ewaka. Yabuuza empiso ye gy'eri asobole okutunga ebyoya ebyali bitadde ng'ali ku lugendo lwe. Wankoko yanoonya ku kabada,  mu ffumbiro,  mu luggya naye nga empiso terabikako.
P8	Wankoko ne yeegayirira Wakamunye nti,  "Mpaayo olunaku lumu bwe luti nginoonye awo olyoke ate oddemu obuuke onone emmere." Wakamunye n'amugamba nti,  "Nkuwadde olunaku lumu lwokka. Empiso bw'otoogirabea nga onsasulamu omu ku baana bo."
P9	Wakamunye bwe yakomawo enkeera,  n'asanga Wankoko ng'atakula mu musenyu okunoonya empiso naye nga tagiraba. Wakamunye kye yava akka wansi n'ayoolawo akaaana ka Wankoko kamu n'akatwala. N'okuva olwo Wakamunye buli lw'ajja,  asanga Wankoko atakula okunoonya empiso.
P10	Wankoko buli lw'alaba ku kisiikirize ky'ekiwaawaatiro kya Wakamunye ng'alabula abaana be ng'abugamba nti,  "Muve mangu mu kyangaala mugende mkweke." Nabwo nga buddamu nti,  "Naffe tetuli basiru,  ka tudduke."

images:

illustrations/pages/1801.png
illustrations/pages/1802.png
illustrations/pages/1803.png
illustrations/pages/1804.png
illustrations/pages/1805.png
illustrations/pages/1806.png
illustrations/pages/1807.png
illustrations/pages/1808.png
illustrations/pages/1801.png
illustrations/pages/1809.png
illustrations/pages/1810.png

translations:

Aringati (Translation)	Áũ Kí Yúkú Be	id=9707
Ekegusii (Translation)	Engoko Ne’Kebaki	id=2362
English (Original)	Hen and Eagle	id=2084
Kakwa (Translation)	Sukuri Seku Yugu	id=9062
Kinyarwanda (Translation)	Inkoko N’Agaca	id=17463
Lugbarati (Translation)	A’U Pi Yuku Be	id=2366
Lugbarati (Official) (Translation)	A’Ú Pi Yúkú Be	id=8792
Lumasaaba (Translation)	Ingokho Ni Ikhosi	id=3110
Lunyole (Translation)	Engoho Ni Haŋungu	id=2365
Portuguese (Translation)	A Galinha E a Águia	id=16566
Rutooro (Translation)	Enkoko N’Ekihungu	id=14926
