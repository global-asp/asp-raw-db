url:	https://africanstorybook.org/reader.php?id=35556&d=0&a=1
id:	35556
title:	Ihyev i ken Wuna
author:	Terkule Aorabee
artist:	Terkule Aorabee Junior
lang:	Tiv
level:	First paragraphs
lic:	Creative Commons: Attribution 4.0
thumb:	http://africanstorybook.org/illustrations/covers/35556.png
desc:	Ihyev ngi vihin iyiav shi ngi tsaren iangev kpaa. Doo u mbayev a hen igbinda i kuran iyol sha i.

page_text:

P1	Wangar u i yilan er Sati Agirigi la mbasulev kpishi mba tse ken ayough a uchimbi. @@Shi ve maa atumbe a kosun iyuav lu iwyuna ve.
P2	Mbamaren av man anigbianev av se mba tse ken ayough a uchimbi atar, cha a ishule. @@Se maa zege ityumbe lu wuna wase u kosun iyiav.
P3	Se lôô iyiav kposo kposo  ken sule wase. @@Se kaha iyough, ikyuleke, alogo, alev man abun.
P4	Shien u sunda yô mbamaren av man aningbianev av vea mo  ka se er tom kpishi. @@Se kura iyiav cica se nyôr a min ken wuna.
P5	Kwaghyan wase cii duen ken sule wase. Ngô wase ka a tôô ugen a za tee sha iyange i kasua. @@Ka se ver ivor ciu lôôn shien u fam ugen.
P6	Iyange i gen yô se yar u lôôn kwagh, tsô hondu abya u ainigbian wam aser.@@ Ngôm man tindim ken ya er m za tôô hondo ugen ken ityumbe.
P7	M za nyer ken ya yô m bugh hunda u ityumbe gaher. @@Kwagh kpiligh mo yô, m nenge ihyev aindi kposo kposo num ayem lu keren ajiir a yeren.
P8	Ve yevese ve nyôr ken atihi a uyoo man aba a ikyuleke, kua alogo man alev. Ve ndihir tsoun.@@ Huan viing! Hen shien la m fa ityôikyaa aba a abun ka a heghem hanmô  yange ye.
P9	M za ôr terem kpa kpiligh un iyol ga. @@A kaa er, "Ihyev kpishi ka I va ken toho sha ahula a wuna. Ihyev ngi ve a iangev kposo kposo. Ka nahan i doo u jiidi kwaghyan cii ve yan ye."
P10	Se mba kurun yô se yôr.@@ Se mba ye kwaghyan, ter wase seer pasen se er, angev mbu genev mbu ihyev i samber a min yô ka Lassa Fiva u a woo or fefa la. @@Ihyev ngi samber a ubo mbauangev kpishi je.
P11	Sev mbu aven yô, se kera yar ga. @@Se due a iyiav ken ityumbe cica se chir ahula a hyev ken kpekpe sha sementu.
P12	Shi se paa akôngo paase paase.@@ Kwagh la un a wase se u yangen ihyev u van ikyua a atumbe man iwyuna yase.@@ Ihyev  ngi soon ajiir a waang ga.

images:

illustrations/pages/91201201.png
illustrations/pages/91201202.png
illustrations/pages/91201203.png
illustrations/pages/91201204.png
illustrations/pages/91201205.png
illustrations/pages/91201206.png
illustrations/pages/91201207.png
illustrations/pages/91201208.png
illustrations/pages/91201209.png
illustrations/pages/91201210.png
illustrations/pages/91201211.png
illustrations/pages/91201212.png
illustrations/pages/91201213.png

translations:

English (Original)	Rats in the Barn	id=35302
