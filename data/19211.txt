url:	http://africanstorybook.org/reader.php?id=19211&d=0&a=1
id:	19211
title:	Ekales Ka Ng’Atuny
author:	Daniel Nanok
artist:	Brian Wambi
lang:	Ng’aturkana
level:	First sentences
lic:	Creative Commons: Attribution 4.0
thumb:	http://africanstorybook.org/illustrations/covers/19211.png
desc:	Poyo kidiama Ekales ka Ng’atuny

page_text:

P1	Arai kolong Ekales ka Ng'atuny ng'ipaalon luminan. Aurito kechi daang.
P2	Etanene Ekales ng'itak keng lokojok,  totuma.
P3	Adit akimuj ariamuniyete ng'itak lua ng'atuny,  ekarit kechi.
P4	Apei kwaar abu Ng'atuny tokienyik ng'itak a Ekales tominasi kitamak tama,  "Ibusak ng'itak akales,  esibit tarai ng'ikang!"
P5	Apaaranit apei emam Ekales anawi,  abu Ng'atuny tochuna ng'itak lua Ekales,  yaa nawi keng.
P6	Ani elunyun Ekales,  dio toriamu ng'itak lua Ng'atuny make anawi keng. Kikalou tama,  "Aliwae eya ng'itaka kang?"
P7	Dio Ekales kipung'ar tout nawi na Ng'atuny,  abu ng'esi torukau ng'itak keng erikit ng'atuny.
P8	Abu ng'atuny kimika Ekales ng'itak keng tama,  "Arata luku ng'ikang,  tolema iyong luche."
P9	Tong'oo Ekales tonyunyur. "Ekokini ayong abuuni ng'itak kang ai?" Kitamak ng'esi.
P10	Ekisidi abu kitama tama,  "Anyarauni ayong ng'itiang daang lokuko,  potu totiaka ekesi lo."
P11	Akolong'it na ewapit ng'ina,  apotu ng'itiang dang tochunakainos loger losek abala Ekales.
P12	Abu Etom topoloki ekiriam ng'olo,  eking'aren tanyarau ng'esi Ekales ka Ng'atuny tang'aasi ekiyan.
P13	Nakaneni,  alotooma ekiyan ng'olo aemito ng'itiang luche daang alimokin Ng'atuny ateni.
P14	Ani kedol esal,  abu Kunyuk kilip akitach ng'akiro ng'una. Tolimu ng'esi tama,  "Ng'ika Ekales ng'itak lu ikote ng'ikieny,  lua Ng'atuny lubuluknyang'ayek toyakatar ng'ikosiman!"
P15	Napei kona tama Kunyuk alomar tooma nititipu-uu,  jir-ripp! Kiyikis ng'itiang luche daang ng'akiro ng'una aapei,  topetaros.
P16	Tong'o Ng'atuny akolong'it ng'ina lokojokon dio toriko ng'itak lukeng lubuluknyang'ayek tolot nawi keng.

images:

illustrations/pages/19205.png
illustrations/pages/19195.png
illustrations/pages/19196.png
illustrations/pages/19197.png
illustrations/pages/19198.png
illustrations/pages/19199.png
illustrations/pages/19200.png
illustrations/pages/19201.png
illustrations/pages/19202.png
illustrations/pages/19203.png
illustrations/pages/19204.png
illustrations/pages/19205.png
illustrations/pages/19206.png
illustrations/pages/19207.png
illustrations/pages/19208.png
illustrations/pages/19209.png
illustrations/pages/19210.png

translations:

English (Translation)	Ostrich and Lioness	id=19292
English (Adaptation)	Lioness And Ostrich	id=20870
Kiswahili (Translation)	Mbuni Na Simba	id=19401
Kiswahili (Translation)	Simba Jike Na Mbuni	id=21059
Ng’aturkana (Translation)	Kales Ka Ng’Atuny	id=19212
Tigrigna (Translation)	ዋዕሮን ሰገንን	id=21173
