url:	http://africanstorybook.org/reader.php?id=13072&d=0&a=1
id:	13072
title:	Sitselo
author:	Nobuhle Nkosi and Thulane Mogwenya
artist:	Wiehan de Jager
lang:	Siswati
level:	First paragraphs
lic:	Creative Commons: Attribution 3.0
thumb:	http://africanstorybook.org/illustrations/covers/13072.png
desc:	Bekunentfombatane lenhle nanoma ngubani bekafisa kuyishada. Emndenini wakubo bekunesihlahla sesitselo lesimnandzi. Batali balentfombatane bancuma kutsi indvodzakati yabo itawushada nanoma ngabe ngubani lotabavakashela ahlale nabo lilanga lonkhe angadli nasinye saletitselo.

page_text:

P1	Kwakukhona umndeni lonesihlahla sesitselo lesinongotelako,  wonkhe umuntfu bekafuna kuva leso sitselo. Lomndeni bewuphindze unendvondzakati lenhle kakhulu. Bantfu labanyenti bebancoma lobuhle bayo lobumangalisako,  emehlo lacwatimulako kantsi lokungetulu kwako konkhe,  bekuyindlela lemangalisako yekutiphatsa kwakhe.
P2	Uma akhulela esigabeni sakhe sekuba yintfombi,  emajaha nemadvodza lamadzala bewaya ekhayikubo bayocela kumshada. Batali bakhe bancuma kutsi indvodza letawuhlala ekhaya labo lilanga lonkhe ingadli sitselo itawunikwa sandla sendvodzana yabo kutsi iyishade.
P3	Indzaba yagcwala ummango wonkhe. Indvodza leyacala kuta ngumphatsi wemapulazi endzawo. Lendvodza beyilikhwa,  icebile futsi iseyinsha. Wamukelwa wanikwa sitselo. Wahlala sikhashana wase udla lesitselo bamcosha.
P4	Kwalandzela umphatsi wekugcina tilwane. Naye abelikhwa,  amusha futsi acebile. Lentfombatane yamtsandza. Kodvwa nakanikwa lesitselo wavele wasidla ngekuphutfuma. Naye wacoshwa!
P5	Lendvodza leyalandzela beyinemhlaba lomnengi. Bekangumuntfu lotikhukhumetako abuye amubi. Lentfombatane yathandaza kutsi adle ahambe. Naye wanikwa sitselo kodvwa akamange asidle. Ngekuhamba kwesikhatsi,  intfombatane yacala kumncenga kutsi adle. Ngensimbi yesine,  wahlaselwa yindlala wase uyadla. Naye ngekunjalo wacoshwa.
P6	Kwalandzela inkhosi,  beyitikhukhumeta,  igugile futsi iyimbi. Bekute layitsandzako emmangweni. Lentfombatane yafisa kutsi adle ahambe. Kwatsi nabayinika lesitselo,  yala kusidla. Yahlala lilanga lonkhe. Kutsite ngetikhatsi tensimbi yesitfupha,  wacela kuya ngasendlini yangasese.
P7	Wavunyelwa kuya. Nakabuya bekanukelela liphunga lalesitselo kani futsi tindzebe takhe temlomo betibovu tju! Sewudle lesitselo endlini lencane! Lentfombatane yakhululeka ngoba naye wacoshwa.
P8	Emva kwemalanga,  kwafika inkosana lenhle lecebile. Lentfombatane yambuka ngekumtsandza. Yamyisa ngasese,  yabuye yamncenga kutsi angasidli lesitselo. Wamnika titselo letincane kunaleti bekatinika lalabanye. Kutsite ngetikhatsi tasemini,  inkhosana bese ivele isidlile sitselo nayo yacoshwa. Intfombatane yakhala tinyembenti telulaka nekudvumateka.
P9	Ngelilanga lelilandzelako,  kwafika umlimi. Beka ngumuntfu loliphuya futsi avilapha,  bekalijaha lelatiwa bantfu labanyenti ngekukhuluma kakhulu. Ute nje angumuntfu lone litsemba lekutsi utawushadiswa nalentfombatane. Intfombatane yamunika titselo letinyenti yase imcela kutsi adle ahambe.
P10	Utsite nakanikwa lesitselo,  wala kusidla. Lentfombatane beyilindze kabuhlungu. Imini yandlula,  nensimbi yesibili. Ngensimbi yesine,  umlimi wacela emanti. Lentfombatane yathandaza kutsi amane adle lesitselo,  wachubeka nekuthandaza watsi ubuka sikhatsi watfola sekuyinsimbi yesikhombisa. Lomlimi waphumelela kufeza sifiso sebatali bentfombatane yabo.
P11	Batali bakhe besekumele banikele ngentfombatane yabo kulelivila. Lentfombatane yancenga icela batali bayo kutsi kube nguyo letincumelako kepha bekute lebebangakwenta. Kwatsi umlimi asamiyisa ekhaya lakhe,  wahamba ahlabelela ingoma lemnandzi ashaya netandla. Linyenti lebantfu bema emgwacweni bafuna kubona letitsandzani.
P12	Kulelinyenti lebantfu bekukhona netisebenti tenkhosana lecebile. Babitela lomlimi ngasese,  bamtsembisa imali netinkhomo nangabe atawuyekela lentfombatane. Ngaphandle kwekungabata,  wakhetsa kutsatsa imali kanye netinkhomo wahamba nato.
P13	Letisebenti tagcokisa lentfombatane timphahla takanokusho tamyisa esigodlweni kuyo inkhosana. Kungakapheli sikhatsi lesingakanani,  batali bentfombatane babitwa,  kwahlelwa umcimbi wekuhlanganisa laba lababili emshadweni.

images:

illustrations/pages/1344.png
illustrations/pages/1345.png
illustrations/pages/1344.png
illustrations/pages/1346.png
illustrations/pages/1347.png
illustrations/pages/1348.png
illustrations/pages/1349.png
illustrations/pages/1350.png
illustrations/pages/1351.png
illustrations/pages/1352.png
illustrations/pages/1353.png
illustrations/pages/1354.png

translations:

English (Original)	Fruit	id=2124
French (Translation)	Les Fruits	id=10182
Gurene (Translation)	Tiisi Wɔla	id=12666
Kinyarwanda (Translation)	Imbuto	id=20282
Kiswahili (Translation)	Matunda	id=8431
Likpakpaanl (Translation)	Lisubil	id=18777
Lugbarati (Translation)	Pati Efi	id=2334
Lugbarati (Official) (Translation)	Patí Éfɨ́	id=8750
Lumasaaba (Translation)	Bibyaano	id=3086
Lumasaaba (Translation)	Bibyaano	id=8688
Lunyole (Translation)	Ehibala	id=2333
Rutooro (Translation)	Ekijuma	id=14923
