url:	http://africanstorybook.org/reader.php?id=13059&d=0&a=1
id:	13059
title:	Untando Upha Abantu Iindatjana
author:	Sifiso Gumede and Promise Khoza
artist:	Wiehan de Jager
lang:	isiNdebele
level:	Longer paragraphs
lic:	Creative Commons: Attribution 3.0
thumb:	http://africanstorybook.org/illustrations/covers/13059.png
desc:	Ekadeni uZimu wesibhakabhaka wavalela iindatjana ngebhokisaneni lesigodo. Abantu babawa uNtando bona abawe uZimu wesibhakabhaka iindatjana. uZimu wavuma kodwana kwakufanele bona uNtando amenzele izinto ezintathu ezingakghonakaliko.

page_text:

P1	Ekadeni uZimu wesibhakabhaka uZimu,  wavalela iindatjana ngebhokisini lesigodo,  phezulu esibhakabhakeni. Phasi emhlabeni abantu bebanganazo iindatjana yeke bebadanile. Babawa isiswebu esihlakaniphileko uNtando bona abasize.
P2	UNtando wakhupha ede irhara enamathelako,  wayikhwela bewafikela ezulwini. "Zimu bengibawa iindatjana?" abawa uZimu. Kodwana uZimu wamhleka uNtando athi,  "Eh iindatjana lezi zidure khulu,  angeze wakghona ukuzibhadela swebana."
P3	"Zizokubiza malini iindatjana?" kubuza uNtando. "Kufanele ungilethele ezintathu iinlwane ezingakajayeleki begodu ezibukhali," kuphendula uZimu,  "ingonyama enamazinyo abukhali,  unondovu otinyako,  nenyoka engaginya umuntu aphelele." Ahleka bewahlekisisa. Bekaqabanga bona iindatjana zakhe ziphephile.
P4	Yeke uNtando wehla ngerhara yakhe ehlela emhlabeni. Aqabanga bewaqabangisisa bewaphuma neqhinga. Agubha umgodi,  awuvala ngamataka nangensila ukuthi ufihleke,  wayokudla ukudla kwentambama ekhaya. Ekuseni,  wathola ingonyama iwele ngemgodini wakhe. Yakwata yarhwabha emahlangothini womgodi beyabhalelwa kuphuma.
P5	"Iza ngikurhelebhe mnganami!" kwatjho uNtando. "Lala phezu kweengodo lezo ngzokudosa uphume." uNtando watanta ingwenyama ngerharakhe enamathelako amdosela phezulu ezulwini kuZimu wesibhakabhaka. Kodwana uZimu wamhleka wathi,  "Ziphi ezinye ezimbili?"
P6	Yeke uNtando wabuyela emhlabeni azokuzuma isbandana sesibili. Aqabanga bewaqabangisisa bewaphuma neqhinga. Wathatha irhabha walithela amanziwaya la ekuhlala unondovu khona. Wathela isidleko ngamanzi. Nakaqeda wasika iqephe lesihlahla sebhanana alibambela ehloko nakaqeda naye wazithela ngamanzi.
P7	Abizela ngaphandle unondovu,  "Yey nondovu! Iza uzokbona! Izulu liyana! Gijimani ningene ngaphakathi kwerhabha khona ningazokuba manzi." Abonondovu abazwani namanzi,  boke baphelela ngerhabheni laka Ntando.
P8	UNtando wavala msinyana ngerhara yakhe enamathelako bona abonondovu bangaphumi nanoma bangazama kangangani. Abaphakamisela phezulu ezulwini ukuyobakhombisa uZimu wesibhakabhaka. Kodwana uZimu wamane wathi,  "Siphi sokugqina?" (Akhange ahleke nakancani).
P9	Yeke uNtando wabuyela emhlabeni. Aqabanga bewaqabangisisa kodwana azange aphuma neqhinga. Wayokubuza umkakhe obekanamaqhinga amahle. Bobabili bathola itaka elidege nemivino eqinileko. Bathe nabafika duze namanzi lakuhlalakhona inyoka baphikisa. "Itakeli lide!" "Awa,  alisilide!" "Iye,  lide!"
P10	Kungasikade inyoka yavela yabuza bona kubangwani. "Bengiphikisana nomkami,  "Kutjho uNtando. "Athi itakeli alisilide ukudlula wena. Kodwana mina angivumi." "Vele ngimude ukudlula itaka lelo!" kutjho inyoka. "Ngimude khulu! Begodu ngiyinyoka ekulu! Lalisa itaka lakho duze nami simede."
P11	Yeke uNtando wenza njalo abophelela inyoka ngemivino etakeni bona iluleke. Uthe nakaqeda ukuyibopha uNtando wayisa inyoka ezulwini.
P12	UZimu kwakufuze avume ngombana uNtando ubhadele inani lakhe. UZimu waya ebhokisini lakhe,  wavula isivalo wanikela uNtando zoke iindatjana. UNtando waziphakamisa ngobukutani waziletha phasi emhlabeni. Abelana ngazo nomkakhe nezinye iinlwane nabantu. Iindatjana ngezokucocwa ingasi ukuvalelwa ebhokisini.

images:

illustrations/pages/1294.png
illustrations/pages/1281.png
illustrations/pages/1282.png
illustrations/pages/1283.png
illustrations/pages/1284.png
illustrations/pages/1286.png
illustrations/pages/1287.png
illustrations/pages/1288.png
illustrations/pages/1289.png
illustrations/pages/1291.png
illustrations/pages/1292.png
illustrations/pages/1293.png
illustrations/pages/1294.png

translations:

Ateso (Translation)	Anansi Eyinakin Itunga  Isitoris	id=20964
Ekegusii (Translation)	Anansi Orenteire Abanto Emegano	id=1976
English (Original)	Anansi Gives People Stories	id=1943
French (Translation)	Anansi Donne Les Histoires Au Monde	id=10141
Kikamba (Translation)	Anansi Ainenge Andu Ngewa	id=1977
Kiswahili (Translation)	Anansi Awapa Watu Hadithi	id=1978
Lámnsoʼ (Translation)	Taàŋgám Fó Vimfèr  E Wíri  	id=15060
Luganda (Translation)	Nabbubi Ew'abanttu Engelo	id=8681
Lugbarati (Translation)	Ebio  Eji `ba Yi Ni A`diko  Yi Awa	id=2029
Lugbarati (Official) (Translation)	Èbìóejí `báyinɨ́ Á`dɨ́kóyiawaá	id=8774
Lumasaaba (Translation)	Wanaasi Akabila Babaandu Tsingano	id=3010
Maa (Translation)	Eyáka Anansi Iltúng'áná Inkaátini	id=2733
Ng’aturkana (Translation)	Ainaki Anansi Ng'itung'a Ng'ikoio	id=2033
Oluwanga (Translation)	Anansi Akanila Abandu Tsingano	id=2034
Portuguese (Translation)	Anansi Dá As Histórias Às Pessoas	id=15805
Sesotho (Lesotho) (Translation)	Kunupi O Neha Batho Ditshomo	id=11212
