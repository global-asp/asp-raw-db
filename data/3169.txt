url:	http://africanstorybook.org/reader.php?id=3169&d=0&a=1
id:	3169
title:	Nozibele Le Meriri E Meraro
author:	Maphokane Mapule Mohlamme
artist:	Wiehan de Jager
lang:	Sepedi
level:	Longer paragraphs
lic:	Creative Commons: Attribution 3.0
thumb:	http://africanstorybook.org/illustrations/covers/3169.png
desc:	Ka mehla 

page_text:

P1	Kgale,  kgale basetsana ba bararo ba ile ba sepela go ya go rwalela dikgong.
P2	Letšatši le be le fiša tšhiri tšhiri,  gomme ba ya nokeng go ya go rutha. Ba ile ba raloka ga monate,  ba gašana ka meetse mola ba rutha ka meetseng.
P3	Ge ba re phaphara,  ba lemoga gore ešetše e le bošego. Ba sepela ba boela motsaneng.
P4	Ge ba le kgaufši le gae,  Nozibele a swara molala wa gagwe. A lemoga go re o lebetše pheta ya gagwe. "A re boeleng morago,  ke a le kgopela hle." Nozibele o ithapeletša go bagwera ba gagwe. Eupša bagwera ba gana ba re e šetše e le bošego.
P5	Nozibele a boela morago nokeng a nnoši. O ile a hwetša pheta ya gagwe a boela gae ka pela. Ka ge e be e šetše e le bošego,  go be go le lefsifsi,  o ile a timelelwa ke tsela ya go ya gae.
P6	A sa le kgojana a bona go tuka lebone ngwakong o mongwe. O ile a phakišetša gona,  a batamela mojako a kokota.
P7	O ile a makala ge mpša e le yona ye bulago mojako. "O nyaka eng"? Gwa botšiša mpša. "Ke timetše gomme ke nyaka lefelo la go robala." Gwa realo Nozibele. "Tsena,  e se go bjalo ke tla go ja." Gwa realo mpša.
P8	Mpša ya re go Nozibele,  "Nkapeele dijo" "Eupša ga sa ka ka apeela mpša dijo." Gwa araba Nozibele. "Apea,  go se go bjalo ke tla go loma." Gwa realo mpša. Nozibele a apeela mpša dijo.
P9	Gomme mpša ya re " Ntukišetše malao." Nozibele a araba a re "Ga sa ka ka lokišetša mpša malao" "Ntukišetše malao,  go se go bjalo ke tla go ja",  gwa realo mpša. Nozibele a lokišetša mpša malao.
P10	Ka mehla,  Nozibele o be a swanetšwe ke go swiela,  go apea le go hlatšwetša mpša. Ka letšatši le lengwe mpša ya re " Nozibele,  lehono ke swanetše go etela bagwera ba bangwe ba ka. "Ka moo o swiele ntlo,  o apee dijo. O hlatšwe dilo tša ka pele ke boa.
P11	Ge mpša e fetša go tloga,  Nozibele a ntšha meriri e meraro mo hlogong ya gagwe. O ile a bea moriri o mo tee ka fase ga mpete. O mong a o bea ka morago ga mojako. Gomme o mong a o bea ka lešakeng. Gomme a kitimela gae ka lebelo le legolo.
P12	Ge mpša e fihla gae,  e ile ya nyaka Nozibele. "Nozibele o mo kae?"gwa goelela mpša. "Ke nna ye ka fase ga mpete" gwa araba moriri wa mathomo. "Nozibele o mo kae?" gwa goelela mšpa. "Ke nna ye ka morago ga mojako," gwa araba moriri wa boraro. "Nozibele o mo kae", gwa goelela mpša. "Ke nna ye ka lešakeng," gwa araba moriri wa boraro.
P13	Gomme mpša ya tseba ge Nozibele a mo diretše makatika. Gomme ya kitima ka lebelo nako e telele go ya motseng. Ge e fihla gabo Nozibele ya hwetša bo butiagwe ba e letetše ka dikgati tše kgolo E rile ge e bona gore go hlafile,  ya tšhaba e sa lebelele morago. Ya ba ge e le la mafelelo mpša e bonwa.

images:

illustrations/pages/1196.png
illustrations/pages/1197.png
illustrations/pages/1198.png
illustrations/pages/1196.png
illustrations/pages/1199.png
illustrations/pages/1200.png
illustrations/pages/1201.png
illustrations/pages/1202.png
illustrations/pages/1203.png
illustrations/pages/1204.png
illustrations/pages/1207.png
illustrations/pages/1208.png
illustrations/pages/1209.png
illustrations/pages/1210.png

translations:

Aringati (Translation)	Ãlíríkí Ꞌi Ãzíla Drị̃ꞌbị́ Na Kî	id=7532
Ekegusii (Translation)	Nozibele N’Echitukia Isato	id=3165
English (Original)	Nozibele and the Three Hairs	id=1880
English (Translation)	Anna and the Three Hairs	id=7903
isiXhosa (Translation)	Unozibele Namanwele Amathathu	id=6711
isiZulu (Translation)	Unozibele Kanye Nezinwele Ezintathu	id=3896
Kikamba (Translation)	Nonzimbele Na Nzwĩĩ Itatũ	id=3164
Kiswahili (Translation)	Nozibele Na Nywele Tatu	id=3159
Luganda (Translation)	Nakku N’Enviiri Essatu	id=3167
Lugbarati (Translation)	Candiru Pi Dri`bi Ifi Na `diyi Be	id=3894
Lugbarati (Official) (Translation)	Candiru Pi Dri'biifi Na ‘Diyi Be	id=8799
Lumasaaba (Translation)	Namutosi Ni Butsuune Butaru	id=3892
Lunyole (Translation)	Nanjoosi N’Efiiri Edatu	id=3890
Maa (Translation)	Nozibele Ó Ilpápít Okúni	id=3163
Oluwanga (Translation)	Prisca Nende Obushinga Butaru	id=3162
Oluwanga (Adaptation)	Prisca Nende Obushinga Butaru	id=19596
Sesotho (Lesotho) (Translation)	Ts'oanelo Le Ntja Ea Nkoapo.	id=6710
Sesotho (Lesotho) (Translation)	Nozibele Le Qobo Tse Tharo	id=10368
Setswana (Translation)	Nozibele Le Meriri E Meraro	id=3168
