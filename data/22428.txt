url:	http://africanstorybook.org/reader.php?id=22428&d=0&a=1
id:	22428
title:	Ingulube ekrelekrele
author:	African Storybook
artist:	Wiehan de Jager
lang:	isiXhosa
level:	First words
lic:	Creative Commons: Attribution 3.0
thumb:	http://africanstorybook.org/illustrations/covers/22428.png
desc:	Ingonyama iqhatha ingulube. Kodwa ingulube inecebo elikrelekrele.

page_text:

P1	Ngenye intseni, ingonyama yabambeka emgibeni womzingeli.
P2	Yaxhuzula izama ukuzikhulula. Kodwa yabopheleleka ngamandla.
P3	Yabila lilanga. Yagodola yingqele. Yayilambile, ityhafile kwaye inxaniwe.
P4	Ingonyama yeva ingxolo. Yabona ingulube yasendle ihamba nosapho lwayo.
P5	"Ngulube ndincede undikhulule!" yakhala ingonyama. "Soze!" Yatsho ingulube.
P6	Ekugqibeleni, ingulube yayisizela ingonyama, yayikhulula.
P7	"Enkosi mhlobo wam omtsha," yabulela ingonyama.
P8	Ingonyama yabona abantwana bengulube. Yacinga icebo.
P9	"Khawundiphe umntwana omnye ndimtye ndizokomelela," yatsho ingonyama.
P10	"Ukuba awundiniki umntwana, ndiyakuzithathela," yabharhumla ingonyama.
P11	Ingulube yacinga icebo lokusindisa abantwana bayo. "Kulungile," yatsho.
P12	"Ndiyakukunika umntwana. Ndibonise indlela obubambeke ngayo emgibeni."
P13	Ingonyama yavumela phezulu. Yafaka unyawo emgibeni.
P14	Ingulube yawuvala ngephanyazo umgibe, yayibambisela ingonyama.
P15	"He ke! Ndikufumene sikhohlakali ndini! Hlala emgibeni," yatsho ingulube.
P16	"Balekani! Niphakamise imisila yenu," yayalela abantwana ingulube.
P17	"Ngulube ndincede!" yacenga ingonyama. "Soze ndiphinde!" yatsho ingulube.
P18	Basinda kanjalo abantwana bengulube.

images:

illustrations/pages/9518.png
illustrations/pages/9515.png
illustrations/pages/9514.png
illustrations/pages/9513.png
illustrations/pages/9516.png
illustrations/pages/9518.png
illustrations/pages/9517.png
illustrations/pages/9519.png
illustrations/pages/10193.png
illustrations/pages/9520.png
illustrations/pages/9525.png
illustrations/pages/9530.png
illustrations/pages/9534.png
illustrations/pages/9531.png
illustrations/pages/9532.png
illustrations/pages/9533.png
illustrations/pages/9535.png

translations:

Afrikaans (Translation)	Leeu en Vlakvark	id=21810
English (Adaptation)	Lion And Warthog	id=10201
isiXhosa (Original)	Ingulube nengonyama	id=10195
