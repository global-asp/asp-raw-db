url:	https://africanstorybook.org/reader.php?id=38529&d=0&a=1
id:	38529
title:	UBonga nentonga yobugqi
author:	Confidence Dlova
artist:	Yola Dyan
lang:	isiXhosa
level:	First paragraphs
lic:	Creative Commons: Attribution 4.0
thumb:	http://africanstorybook.org/illustrations/covers/38529.png
desc:	UBonga yinkwenkwana eyayihlala nabazali bakhe ababehlupheka. Wacela ibhayisekile babe bengenamali yokuyithenga

page_text:

P1	UBonga wayeyinkwenkwana kwilali ethile kuGatyana. Wayehlala nabazali bakhe ababengaphangeli. Imalanyana ababenayo yayikwazi ukuthenga ukutya kuphela.
P2	Ngenye imini wacela abazali bakhe bamthengele ibhayisekile. Wabaxelela ukuba umhlobo wakhe uSipho wayenebhayisekile entsha kwaye wayemvimba engafuni uba makakhwele. Abazali bakhe bathi abanayo imali yokuthenga ibhayisekile.
P3	UBonga wakhathazeka kakhulu, waphuma ebaleka kakhulu elila. Waya ngasemlanjeni, wahlala phantsi, walila. Weva ilizwi elimnandi elincinane limbiza.
P4	Wajonga phezulu, wabona intombazana engaqhelekanga, incumile ijonge kuye. Le ntombazana yayinamaphiko kwaye yayibhabha apha phezu koBonga. Yayiphethe intonga yobugqi. "Ulilelani Bonga?", yabuza intombazana iphakamise intonga yayo emoyeni.
P5	"Ulazelaphi igama lam?", wabuza uBonga. "Ndazi yonke into. Ndiyakwazi uba ulilela ibhayisekile", yatsho intombazana ihlala phantsi ecaleni koBonga.
P6	Intombazana yaxelela uBonga ukuba igama layo nguCandy kwaye ngentonga yobugqi uzakumenza uBonga alibale ngebhayisekile. Wayiphakamisela emoyeni intonga yakhe, kwavele kwathi gqi ibhokisi egcwele izinto zokudlala, iilekese nezimuncumuncu.
P7	"Yeyakho le bhokisi", watsho uCandy. Badlala bobabini ngezinto zokudlala, batya nezinto ezimnandi kunye. UBonga walibala ngebhayisekile, wadlala ngezinto zakhe. Wayenomhlobo omtsha ngok onguCandy.

images:

illustrations/pages/53520401.png
illustrations/pages/53520402.png
illustrations/pages/53520403.png
illustrations/pages/53520404.png
illustrations/pages/53520405.png
illustrations/pages/53520406.png
illustrations/pages/53520407.png
illustrations/pages/53520408.png

translations:

