url:	http://africanstorybook.org/reader.php?id=22272&d=0&a=1
id:	22272
title:	Mótù wo faŋèn wo wù kiʼ blùu
author:	Beatrice Tafon Takeh and Mbinkar Emmanuel Keelen
artist:	Mango Tree
lang:	Lámnsoʼ
level:	First sentences
lic:	Creative Commons: Attribution 4.0
thumb:	http://africanstorybook.org/illustrations/covers/22272.png
desc:	Ebey wùn yè wov shiy mótù wo faŋén woo blùu ji wu lo li áwune e dù sho e mvə̀m laʼ.

page_text:

P1	Wìr-iì yii du aà Ebey nteʼ, wù kù yèn mótù fo e mòʼón. Mótù və̀n-eè fàŋ, a wù kfə̀n kiʼ blùu. Wù-uù lo wù wàa yii njèʼèr feyì.
P2	Yìy a Ebey wìy lò, e sùúy e Ebey é kishiiy kímóʼkí jii, "Wòsò bvəə́shi, e dù e mvə̀m laʼ e yun yúnifòm wò."
P3	Wúné bóŋ Ebey feyì, biʼ fo áwune-eè yii bvəə́shi a ghan a dzə̀ é mótù wo faŋèn və̀y. Wù yòʼ-oò lo e yù fo buuné vitsə́ʼ vee shooy.
P4	Yè wov-iì wiy ji wun yim a wun fo mbuùné, a wù ki yìmèn ne e maʼ a dzə ndzəy.
P5	Ebey wùn yè wov nèn a ghan a dù e mèé fo á yii shiy mótù. Áwune nèn ku a shiy mótù wo faŋèn, wo wù kiʼ bluu və̀y. Yiibey la mótù və̀y yoʼ wiy gheéy.
P6	Wír ámóʼó-oò wìy sá e kirə̀ʼ fen fo á yii shiy mótù. Á shìy mótù ntéŋ ntéŋ, e nèn lo a ndzəkír, ndzə́kir bèy dzə́ti jii, "Mótù bèé len?"
P7	Vifií vi nèn lò a lày Ebey, wù wáa kwàʼtì jii, "A tàm bo vèr yòʼ yii yu fo dù e mvə̀m laʼ. M yòʼ dzəə́ yìi keerí yunifom wom."
P8	Wír ámóʼó shíy e dòr, e nèn  a kfə̀n fó laʼ. Ebey bùr tóŋ, Wù yò'-oò kong e kfen fo laʼ. Yè wov yong jii "Wòsò shiy e bǎm shintàm."
P9	Áwune lo e sàsìn e yù kifá a kí dzəmè, e nèn yèn kibvər a kí kóʼ e yuv. A yì-iì dzə̀ mótù mo wù wiyì.
P10	Yii bèy, a wù yòʼ kiʼ blùu. Wù-uù bàŋ bàŋèn a wù kfə̀n dzə̀ e térí. Wírí yoʼ-oò lo a koŋ fo nəə́ e woo shoon woo mótù.
P11	Nsə̀ŋ nèn a wamnen jii, "Vèn á nəə́, vèn á nəə́!" Wù kfə́n a yoŋ jii, "Vèsən ndzə̀y lán feyì."
P12	Ebey wùn yè wov dzə̀ wír mbiyi ve vé-eè nəən e mótù. E bǎm shishàr wíri nèn nə̀ə́ e mótù wo wù baŋ bàŋèn və̀n, a wù kfə̀n dzə é téri.
P13	Ebey lo e nàn sí fo shùu wúndù wo mótù, e yèn wíri aá dzəə́ bér fo ndzə anín.
P14	Aámóʼó dzəə́ leʼ wiyi ji sà dzə̀ á kòóy fóo barsín a. Á wáa wiy bèy a kirə́ kí yoʼ dzə̀ə́, bìʼ fo mótù wo baar-eè run ne.
P15	Yìy à Ebey nèn a ghay jii, "Mótù wo faŋèn wo wù kiʼ blùu sà fen bèé lèn a?" Nsə̀ŋ bìnèr jii, "Wù-uù sìíy e bìr. Á mum ji á wáa náŋsín."
P16	Ebey yó-oò dzəə lò a ci nshòm mótù. A wù yòʼ cí ji wù sà fàŋ, mo wù dòr a? Kidzə̀m ki-iì dzə̀ ji mótù və̀n dú a e mvəm laʼ.

images:

illustrations/pages/11446.png
illustrations/pages/11446.png
illustrations/pages/11447.png
illustrations/pages/11448.png
illustrations/pages/11449.png
illustrations/pages/11450.png
illustrations/pages/11451.png
illustrations/pages/11452.png
illustrations/pages/11453.png
illustrations/pages/11454.png
illustrations/pages/11455.png
illustrations/pages/11456.png
illustrations/pages/11457.png
illustrations/pages/11458.png
illustrations/pages/11459.png
illustrations/pages/11460.png
illustrations/pages/11461.png

translations:

Afrikaans (Translation)	Groot Blou Bus	id=20051
ChiTonga (Translation)	Ibbasi Lyangu Lipati Lya Bbulu	id=18635
CiNyanja (Translation)	Basi Ikulu Yobilibila	id=18614
English (Original)	Big Blue Bus	id=12083
English (Adaptation)	When the big blue bus was late	id=20309
French (Translation)	Le Grand Bus Bleu	id=13271
Hausa (Nigeria) (Translation)	Babbar Shuxiyar Mota	id=22053
IciBemba (Translation)	Saaca  Iikulu Iyabuluu	id=18579
Igbo (Translation)	Ugbọala bọsụ ojii ukwu	id=22156
isiNdebele (Translation)	Mhlana ibhesi ifika ngemva kwesikhathi	id=20828
isiNdebele (Translation)	Ibhesi ekulu ehlaza sasibhakabhaka	id=21919
isiXhosa (Translation)	Ibhasi Enkulu Emzuba	id=16549
isiXhosa (Translation)	Ibhasi enkulu ezuba	id=17502
isiZulu (Translation)	Ibhasi Enkulu Eluhlaza Okwe Sibhakabhaka	id=16207
isiZulu (Adaptation)	Ibhasi elikhulu eliluhlaza	id=17335
isiZulu (Translation)	Mzukwana ibhasi lifika emva kwesikhathi	id=20688
Kinyarwanda (Translation)	Bisi Nini Y'ubururu	id=17456
Kiswahili (Translation)	Basi kubwa la bluu	id=12428
Luganda (Translation)	Baasi Ennene  Eya Bululu	id=13122
Lunyole (Translation)	Ebbasi  Embala Eya  Bbululu	id=13438
Lunyole (Translation)	Ebbasi Embala Eya Bbulu	id=13608
Ng’aturkana (Translation)	Amotoka Napus Naapolon	id=12730
Oluwanga (Translation)	Omutoka Omukali Kwe Lilesi	id=12934
Portuguese (Translation)	Grande Autocarro Azul	id=16097
Sepedi (Translation)	Pese Ye Kgolo Ye Talalerata	id=17993
Sesotho (South Africa) (Translation)	Bese ya mmala wa botala ba lehodimo	id=20023
Sesotho (South Africa) (Translation)	Ha bese e kgolo e bolou e siilwe ke nako	id=20835
Setswana (Translation)	Bese e Kgolo ya Mmala wa Botala jwa Legodimo	id=17644
SiLozi (Translation)	Mbasi Yaka Yamubala Wa Mbilu	id=18562
Siswati (Translation)	Ibhasi lenkhulu leluhlata kwesibhakabhaka	id=20782
Siswati (Translation)	Ibhasi lenkhulu leluhlata sasibhakabhaka	id=21512
Tshivenda (Translation)	Bisi Khulwane Dala	id=18286
Xitsonga (Translation)	Bazi Lerikulu Ra Muhlovo Wa Wasi	id=18988
