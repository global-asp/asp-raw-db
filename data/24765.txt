url:	https://africanstorybook.org/reader.php?id=24765&d=0&a=1
id:	24765
title:	Kurram-a Dabbawanzǝ-a
author:	Mohammed Alhaji Modu
artist:	Jesse Breytenbach
lang:	Kanuri
level:	First paragraphs
lic:	Creative Commons: Attribution 4.0
thumb:	https://africanstorybook.org/illustrations/covers/24765.png
desc:	Fana loves animals. She spends time with them

page_text:

P1	Kurram yalwanzǝ Modu Ajirin kasheru bǝla kura cidi Gajigannabe.

Kurramdǝ shi fuwura aji yakkǝbe. Shi karǝgǝ ngǝla-a ye kǝla ferǝmgata-a ye.
P2	Kurram dabbawa sǝragǝna. Shi Ngamnzǝ-a kuwinzǝ indi-a kanyinzǝ-a bolanzǝ-aye. 

Sandirokǝmbu kǝnjo-a bisketǝgǝan, loktu ganagǝnyi bannajin.
P3	Yim laa, Kurram faraskǝram biskebe maarantaben kwaitawanzǝga biskezaido, duliye bolaro dongur gǝpsayin ciroga, "Ngamaramro, boladǝga baksairo," kǝlanzǝga ciworo.
P4	Burwon kwaitawanzǝsodǝ awo waajindǝ asuzanyi, shiga jashaga. "Boladǝga baktǝ kollowo shinnaro," 
Kurramye yilwono.
P5	Duli indidǝ cagaso. 

Kurramye bola indi zaufanzanadǝga sǝta. Shiye fefetonzan kungu gadegade indi ciro. Shiye bolawadǝga gozǝ fatoro sadǝ njistǝgǝro nyagono.
P6	Shiye bolawadǝro njissǝgǝ ambazǝ. Daji kajiri amzǝ kurawaro awo kausu waazǝnadǝ hawarajiwo, kuru futu bolawadǝga sǝkkagǝnaso ye, guljiwo.
P7	Wazǝna suwa Kurram-a amzǝ kurawa-a liitariro leza bolawadǝro daji kurwun cowudo. 

Ngawo kawu ganayen kunguwanzadǝ hamgano. Kurrambe zauro karǝgǝnzǝ kǝjiwono.
P8	Kurram sambisoro kwaitawanzǝro gulzǝyin, "Wu dabbawa raakǝna, dabbasodǝ andero faida kuru sandi sawawande. Sandiga nyiwo-a nzǝlifo-adǝ mbu wono."

images:

illustrations/pages/25266.png
illustrations/pages/25265.png
illustrations/pages/25266.png
illustrations/pages/25267.png
illustrations/pages/25268.png
illustrations/pages/25269.png
illustrations/pages/25270.png
illustrations/pages/25271.png
illustrations/pages/25272.png

translations:

Amharic (Translation)	ፋናና እንስሶቿ	id=21022
English (Original)	Fana and her animals	id=21004
English (Adaptation)	(Colour-in) Fana and her animals	id=21005
English (Adaptation)	Fana loves animals	id=21396
Kinyarwanda (Translation)	Fana n'amatungo ye	id=23923
Kiswahili (Translation)	Fana na wanyama wake	id=21006
Kiswahili (Translation)	Fana anawapenda wanyama	id=21998
Luganda (Translation)	Fana n'ebisolo bye	id=23599
Lugbarati (Translation)	Fana azini i ma anyapa be	id=24531
Lulamoogi (Translation)	Mbasalaki ataka inho ebisolo	id=24828
Lusoga (Translation)	Faanana  n'ebisolobye	id=25086
Rukiga (Translation)	Fana arakunda e'nyamishwa	id=24413
Rukiga (Translation)	Fana ne bisholo byeye	id=24592
Runyankore (Translation)	Fana nakunda ebyikoko	id=23245
Runyankore (Translation)	Fana na na matungo ge	id=23272
Runyankore (Translation)	Fana n'enyamwishwaze	id=24024
Runyankore (Translation)	Fana ne nyamishwa ze	id=24112
Runyankore (Translation)	Fana Nakunda Ebinyamwisha	id=24622
