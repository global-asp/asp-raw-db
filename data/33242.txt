url:	https://africanstorybook.org/reader.php?id=33242&d=0&a=1
id:	33242
title:	Nkhunanaka Tipani?
author:	Little Zebra Books
artist:	Tamsin  Hinrichsen
lang:	Imeetto
level:	Longer paragraphs
lic:	Creative Commons: Attribution 4.0
thumb:	http://africanstorybook.org/illustrations/covers/33242.png
desc:	A parábola do bom samaritano

page_text:

P1	Luka 10:25-37@@Nananoru, ahonwa ntaphuleli mmoca o malamulo, aaphavela untteha Yesu ni ahoolumaca eeraka: Mwalimu, kipankekeni wo wiira kiphwanye ukumi woohimala?@@Vano Yesu ahomwaakhula eeraka: Yantikhiye isiyani mmalamuloni mmo?Untaphulelaka cani?
P2	Ule ahaakhula eeraka: Waafente Apwiya Nluku aa, ni nrimaa wothene, ni irooho aa yothene, ni ikuru caa cothene ni ankhili aa othene; ni unfente nkhunanaa toko cineefentaa umwaneene.
P3	Vano Yesu ahoolumaca eeraka: Uhaakhula ratta, wapanke ciicammo ni unaahala ukhala nkumi. @@Nanso ule aphavelaka wiivirelaca, ahonkoha tho Yesu eeraka: Nkhunanaka tipani?@@Yesu ahopwaherera wuulumaca eeraka:
P4	Nlopwana mmoca aakhuma uYerusalemu aarwa uYeriko, ahokhumeleliya na anannyatha. Yahontuphelaca, yahonrulaca coowara cawe, yahomwaattakaca nuunhiya nari mmekho.
P5	Woohipica wene phaavirawe mayasataka mmoca yeeyo iphiro iyo, umoona wawe ahonsereka.
P6	Woolikanaca wene ahovira nLevi mmoca nenno nipuro nno, umoona wawe nuuyo ahonsereka.
P7	Vano nSamariya mmoca aari ni ikwaha awe, ahomphwanya, umoona wawe ahomoonela uthunku.
P8	Ahomwaattamerya ni ahorapiha makhwatta ale ni makhura ni iviinyu, nuutthukaca. Ahompakhira mpuuruni mwawe ni ahonrwana inupa yoomakiya ni ahontafiti.
P9	Usa waya ahokumiha micurukhu miili coparatha, ni ahonvaha mwaneene inupa yaamakiya ile eeraka: Untafiti ula nlopwana ula, yakhala tho itthu inhalaa urihakaca yoopwaha ula ncurukhu ula, mi kimmooliva katuruwaka.
P10	Yesu ahonkoha eeraka: Vano wo yaala ooraru ala, tipani nomoonaa ukhala nkhunanawe nlopwana aatupheliye na anannyatha ule?@@Vano, ntaphuleli o malamulo ahomwaakhula eeraka: Yooyo moonenle uthunku uyo. @@Paahi, Yesu ahomwiirela: Ni we urweke wapankeke ciicammo.

images:

illustrations/pages/27518.png
illustrations/pages/27459.png
illustrations/pages/27458.png
illustrations/pages/27518.png
illustrations/pages/27462.png
illustrations/pages/27463.png
illustrations/pages/27464.png
illustrations/pages/27465.png
illustrations/pages/27466.png
illustrations/pages/27467.png
illustrations/pages/27468.png

translations:

Cinyungwe (Translation)	Mwandzangu Mbani?	id=33239
Elomwe (Translation)	Musamariya a Ikharari	id=33240
Emakhuwa (Translation)	Musamariya Ooreera Murima	id=33241
English (Original)	Who Is My Neighbour?	id=16284
Lulamoogi (Translation)	Omulirwana ghange niiye ani?	id=31933
Olunyaneka (Translation)	Ou Twelikalela Nae Popepi Olye?	id=31870
Portuguese (Translation)	Quem É o Meu Próximo?	id=33238
