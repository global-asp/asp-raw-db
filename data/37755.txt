url:	https://africanstorybook.org/reader.php?id=37755&d=0&a=1
id:	37755
title:	Abel en sy sussie se pop
author:	Fanie Viljoen and Magdaleen  Du Toit
artist:	Jesse Breytenbach
lang:	Afrikaans
level:	Longer paragraphs
lic:	Creative Commons: Attribution 4.0
thumb:	http://africanstorybook.org/illustrations/covers/37755.png
desc:	n Gevoelvolle storie oorn boetie en sussie

page_text:

P1	Daar was eendag 'n seuntjie met die naam van Abel. Hy het vir hom 'n waentjie gemaak.@@Maar hy het nie 'n drywer vir die wa nie.@@Hy sê vir sy sussie Meri: "My wa het 'n drywer nodig. Gee asseblief vir my jou pop. Sy kan in die waentjie sit."
P2	Maar Meri sê: "Nee, ek wil self met my pop speel."@@Toe Meri nie vir hom die pop wil gee nie, word Abel baie kwaad. Hy gryp die pop en trek aan haar arm.@@Meri trek aan die pop se ander arm. Hulle trek en trek, en die pop se arm skeur af!
P3	Meri huil en hardloop na haar ma.@@"Kyk, Mamma," sê sy. "Abel het my pop se arm afgeskeur. Hy wou my pop in sy nuwe waentjie sit, maar ek wou met haar speel."@@Haar ma sê: "Dit was nie mooi van Abel nie."
P4	Mamma dink hoe sy Abel gaan leer om sy sussie se speelgoed uit te los.@@Sy kry 'n plan.@@Sy gaan na haar vriendin wat 'n dokter is en vra: "Kan jy my asseblief help?"@@Die dokter sê: "Hoe kan ek jou help, my vriendin?"
P5	Mamma antwoord: "My seun Abel is deesdae baie stout. Hy het sy sussie se pop se arm afgeskeur. Hy moenie sulke dinge doen nie.@@"Môre gaan ek hom met die pop na jou toe stuur sodat jy die arm weer kan vaswerk."
P6	"Sê asseblief vir Abel hy moet jou betaal vir jou werk. Hy het nie geld nie. Sê hy moet dan jou groot ou motor was wat altyd so stowwerig is," sê Mamma.@@Haar vriendin lag en sê: "Ha-ha-ha! Dit sal hom 'n les leer!"
P7	Abel se ma gaan terug huis toe. Sy vra vir Abel: "As jy siek is of seergekry het, waar gaan jy heen?"@@Abel antwoord: "Wanneer ek siek is of seergekry het, moet ek dokter toe gaan."@@Abel se ma sê: "Jy het die pop seergemaak, nou moet jy haar dokter toe neem."
P8	"Hierdie pop het baie seergekry. My ma sê ek moet haar hiernatoe bring. Dokter, kan jy vir haar 'n nuwe arm gee?"@@Die dokter sê sy sal na die pop kyk. @@Sy kon uiteindelik vir die pop 'n nuwe arm maak.
P9	Toe sê die dokter vir Abel: "Die pop het 'n nuwe arm. Nou moet jy my betaal. Hoeveel geld het jy?"@@Abel antwoord: "Ek is jammer, Dokter. Ek het nie geld nie. Ek kan nie vir die werk betaal nie."
P10	Die dokter sê: "O so! Jy het nie geld nie? My groot motor is baie vuil. Maak my motor skoon. Dis hoe jy my kan betaal."@@Abel kry 'n emmer water en 'n skoon lap. Dit vat baie lank om daardie vuil motor te was.
P11	Toe neem Abel die pop terug na Meri.@@Sy is baie bly en sê vir Abel: "Jy is 'n gawe boetie. Dankie dat jy my pop laat regmaak het."@@"Sussie, ek is jammer ek het kwaad geword en jou hartseer gemaak," sê Abel.
P12	Van toe af het Abel nooit weer sy sussie se goed gevat nie. En hy probeer baie hard om nie vir haar kwaad te word nie.@@Abel onthou hoe lank dit hom gevat het om die dokter se groot, vuil motor te was.@@Hy besluit daarom dis nie die moeite werd om kwaad te word en goed te breek nie.

images:

illustrations/pages/25399.png
illustrations/pages/25393.png
illustrations/pages/25394.png
illustrations/pages/25395.png
illustrations/pages/25396.png
illustrations/pages/25398.png
illustrations/pages/25397.png
illustrations/pages/25399.png
illustrations/pages/25400.png
illustrations/pages/25401.png
illustrations/pages/25402.png
illustrations/pages/25403.png
illustrations/pages/25404.png

translations:

Afaan Oromo (Translation)	Abeeliif Ashaangulliitii Obboleettii isaa	id=35504
Amharic (Translation)	አቤልና የእህቱ አሻንጉሊት	id=21583
Amharic (Translation)	አቤልና የእህቱ አሻንጉሊት	id=21585
Chichewa (Translation)	Abel ndi chidole cha mchemwali wake	id=34950
Chinkhonde (Translation)	Abelo ni cidoli ca mulumbu wake	id=34984
Chitonga (Malawi) (Translation)	Abelu ndi chidoli chamuzichi waki	id=35009
Citumbuka (Translation)	Abel na mwanchi wamdumbu wakhe	id=35036
Ciyawo (Malawi) (Translation)	Abelo ni cidole ca alumbu ŵawo	id=35060
Ellomwe (Malawi) (Translation)	Abel na echidolle ya murokoriye	id=35094
English (Original)	Abel and his sister's doll	id=21513
English (Adaptation)	Abel and his sister's doll (Colour-in)	id=21518
French (Translation)	Abel et la poupée de sa sœur	id=33148
isiXhosa (Translation)	U-Abheli nonodoli kadade wabo	id=37838
isiZulu (Translation)	U-Abel nonodoli kadadewabo	id=37717
Kanuri (Translation)	Ngwalimi-a Fero Karamabe Yanzǝganabe-a	id=32287
Khoekhoegowab (Translation)	Abeli tsî ǃgâsas di popis tsîra xa	id=24666
Kinyarwanda (Translation)	igikinisho cya mushiki wa Abeli	id=23375
Kiswahili (Translation)	Abeli na mwanasesere wa dadake	id=34487
Luganda (Translation)	Abelli ne dolle ya mwanyinaze	id=23013
Lugwere (Translation)	abel ne ekidole ekya mwonyoko weh	id=23826
Lusoga (Translation)	Aberi ni dole wa mwaninha	id=24879
Lusoga (Translation)	Abeli ni doli wa'mwanhinha	id=31009
Oshikwanyama (Translation)	Abel nokapopifa kamumwaina	id=24148
Oshindonga (Translation)	Abel nokapopitha koka mwaina kadhona ke	id=23906
Otjiherero (Translation)	Abel no mbopi jomute kue	id=24176
Rukwangali (Translation)	Abel nosipopisa sampanzendi	id=31496
Runyankore (Translation)	Abeeri Na Dolle Ya  Mwine Nyina	id=24026
Sepedi (Translation)	Abele le mpopi wa sesi wa gagwe	id=33457
Sesotho (Lesotho) (Translation)	Abele le popi ea ausi oa hae	id=36336
Sesotho (South Africa) (Translation)	Abele le popo ya ausi wa hae Palesa	id=33369
Siswati (Translation)	Abel namdoli wadzadzewabo	id=33394
Tshivenḓa (Translation)	Avhele  na mpopi wa khaladzi awe	id=34293
Xitsonga (Translation)	Hlanganani na n'wampopi	id=34160
