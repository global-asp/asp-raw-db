url:	https://africanstorybook.org/reader.php?id=32372&d=0&a=1
id:	32372
title:	Tamar Sagǝdǝnzǝ
author:	Mohammed Alhaji Modu
artist:	Marion Drew
lang:	Kanuri
level:	First paragraphs
lic:	Creative Commons: Attribution 4.0
thumb:	http://africanstorybook.org/illustrations/covers/32372.png
desc:	Me Maneo plants a pumpkin seed. It grows into huge pumpkin. In the summer this pumpkin has a big surprise for all the people in the valley.

page_text:

P1	Yin laa Tamarye kusunyi Sǝgadǝbe cinato. Sǝgadǝ kura laaro lizǝ walgono. Sǝgadǝdǝbe zawalnzǝ kotǝbe zakkono.
P2	Tamarye Sǝgadǝga tambarijya sǝragǝna. Mashinzǝbero lewono. "Martǝgono banasǝnowo Sǝgadǝ nuiga tambarnge. Zawalnyiga zaksǝna," wono Tamarye. Kamuwa indidǝbe zuzuadaso, amma Sǝgadǝ shimadǝ zuturo wawono.
P3	Dongolibe lega. "Martǝne banasane Sǝgadǝ Tamarye tambartǝro!" sandiya longoroata. Dongoli sandiga bana kadio. Kamuwa yakkǝye zuzuadaso Sǝgadǝ tambartǝye, amma kuwa yaye Sǝgadǝ tǝgǝndǝnyi wawono. "Awo dikinnama nogǝnyi," wono Tamarye.
P4	Sadǝman Kulo Tamarbero kǝnji laa isǝ karago. Kǝnanzǝa. Sǝgadǝ kura laadǝga gǝro badiwono. "Dane," wono Sǝgadǝdǝye. Amma kǝnjidǝ waltǝ jigǝro.
P5	"Dane! Wuga takukulsǝmin," wono Sǝgadǝye. "Naakǝnyi." Daji Sǝgadǝ fǝrtǝ kaubero tambargatǝgǝ.
P6	Sǝgadǝye balbal laa fǝrtǝ kauben dawono. Sunyiwa indi shiga sawandi. "Abi Sǝgadǝ adǝro diyen," sandiye coworo. "Kolle shiga," gada, "kǝjijin" gada gǝrǝye.
P7	Sunyidǝye kau kura laa goza sutsaiya Sǝgadǝ katin sa nyagada.
P8	"A'a!" Sǝgadǝdǝye kairo. Farza ngowogada. Daji Sǝgadǝdǝ katǝ badiwono.
P9	Suro Sǝgadǝdǝben awo ritǝramma ciluwo. Awodǝ muskonzǝ fal shimnzǝ fal shinzǝ ye fal. Zauro kururam battia. "Wandowo kassuwi," wono awodǝye kowo farakkan. "Wuma mai Sǝgadǝye." Cabe dǝgai Sǝgadǝ waltǝ zakkatǝgǝ.
P10	Sunyidǝye zaumaro rigataro walzai. Fatoro sagesǝ walta amza kuraro hawarajaa. "Wai! Zaraptiye!" amza kurawa ye. "Hawar awo ritǝramma sagǝdeye nonǝwi wa"? Shidǝ sagadǝ taganesye laa "camman nandiye shiga kollowo."
P11	"Baliminna Sǝgadǝdǝ waltǝ katin. Daji awo ritǝrammaye kusunyi sǝgadǝye bǝladeya sammaro tarzǝyin. Andeye ngǝwu fandiyen, Sǝgadǝbe ngǝwu buiyen." Am kurawa sunyiwabedǝye gulgada.
P12	Adǝma biyila baliminnayedǝn. Tamarye Sǝgadǝnzǝ suronzǝn zauro kusunyi ngalwo ngalwo ngǝwuwa.
P13	Sǝgadǝ rigataye culowo. Shinzǝ faldǝ zǝwa kǝla Sǝgadǝdǝn cilowo. Shimzǝ faldǝn baye bǝladeyabe sammaga curo. Muskonzǝ faldǝn kunsunyidǝga zǝrǝgǝ sammaro tarjiwo.
P14	Kusunyidǝ zǝregǝ kǝliwa sammayen Sǝgadǝ kura ngalwo laaro liwono. Binǝm adǝn bǝladeyadǝn wunduso Sǝgadǝnzǝ kǝmbubea fasakro walwono. Tamaryero leza, "Askǝrnyina Tamar," andega bowosammaro, ada.

images:

illustrations/pages/10657.png
illustrations/pages/10655.png
illustrations/pages/10656.png
illustrations/pages/10657.png
illustrations/pages/10658.png
illustrations/pages/10660.png
illustrations/pages/10661.png
illustrations/pages/10662.png
illustrations/pages/10663.png
illustrations/pages/10665.png
illustrations/pages/10667.png
illustrations/pages/10668.png
illustrations/pages/10669.png
illustrations/pages/10670.png

translations:

ChiShona (Translation)	Nhanga raMai Maneo	id=22230
English (Translation)	Mme Maneo's Pumpkin	id=10674
French (Translation)	La Citrouille De M'dame Maneo	id=13270
Kumam (Translation)	Esuju Ameo	id=20956
Lusoga (Translation)	Eiribwa lya Malevu	id=22692
Portuguese (Translation)	A Abóbora Do 'm'e Maneo	id=17095
Runyankore (Translation)	Ekyozi kya Maneo	id=23215
Sesotho (Lesotho) (Original)	Mokopu oa 'm'e Maneo	id=10671
Sesotho (South Africa) (Translation)	Mokopu wa mme Maneo	id=33514
