url:	https://africanstorybook.org/reader.php?id=33673&d=0&a=1
id:	33673
title:	Niira na Axinama Ookhala Manyaka
author:	Little Zebra Books
artist:	Laura Liberatore
lang:	Emakhuwa
level:	Longer paragraphs
lic:	Creative Commons: Attribution 4.0
thumb:	http://africanstorybook.org/illustrations/covers/33673.png
desc:	Pig wants to go to the party

page_text:

P1	Khalayi, nikhuru na axinama a manyaka, yaahiiwanana opaka niira naya vamwaako woorakama. Awo yaalattunle axinama a manyaka paahi.
P2	Ekuluwe, vaaiwalyaaya nivaaneleliwaka niira nlo, yaahuupuwela, khohimya wiira: "Miyo nkirina nnyaka nnakhala nimosa, kiireke sayi?''
P3	Mmeeloni mwaya, eyo yaahuupuwela orowa ophattiherya manyaka ni onyoma mmuru mwaya!
P4	Manyaka yaahiphara! Ekuluwe vaatthuniheriwaya ovolowa vaniirani, yaahoona wiira yaahikhalana akhili.@@Nto mwaha wa niira nlo wiiriwa vansuwani, nsuwa vaapacenryaaya oviha, onyoma waahitothowa, nave manyaka yaahipacerya omora.
P5	Axinama a manyaka yaahiriipiwa murima, khukohana wiira: "Taani ole ohikhalanne manyaka? Orwenleni va?"
P6	Mwene a axinama aahiruma wiira: "Evariwe ekuluwe eyo eriheliwe vathi.'' @@Axinama vaaiwal'aya moolumo awo, yaahiira ntoko saarummwaaya.
P7	Yaahivara ekuluwe khorihela vathi.@@Ekuluwe yoohaawa-ene! Yaahimorela vathi ni iyano, khokhuneya iyano.
P8	Axinama vaarihenl'aya ekuluwe vathi, ootheene yaahitthikela oniirani. Ohiyu yaahipacerya wiina. Nave mwene aahitteeliwa murima.
P9	Tivo, mwaawehaka iyano sa ekuluwe sikhuneiye-ene muhitikinihiwe, iyo siri siiso okhuma khalayi.

images:

illustrations/pages/85590282.png
illustrations/pages/85590283.png
illustrations/pages/85590284.png
illustrations/pages/85590285.png
illustrations/pages/85590286.png
illustrations/pages/85590287.png
illustrations/pages/85590288.png
illustrations/pages/85590289.png
illustrations/pages/85590290.png
illustrations/pages/85590291.png
illustrations/pages/85590292.png

translations:

Cinyungwe (Translation)	Cikondweso Kudzulu	id=33675
Elomwe (Translation)	Efesta ya Ashinama a Manyaka	id=33672
English (Original)	No Pigs Allowed	id=33146
Imeetto (Translation)	Isikuhuulu Yooculu	id=33674
Portuguese (Translation)	A Festa Nos CÃ©us	id=33667
