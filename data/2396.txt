url:	http://africanstorybook.org/reader.php?id=2396&d=0&a=1
id:	2396
title:	Sua Ya Mwonza
author:	Anna Kula
artist:	Pratham Books
lang:	Kikamba
level:	First sentences
lic:	Creative Commons: Attribution 3.0
thumb:	http://africanstorybook.org/illustrations/covers/2396.png
desc:	The Seventh Sun is a simple tale from a tribal community in Odisha

page_text:

P1	Tene,  tene vyũ kwaĩ sua mwonza. Myalĩ ya sua isu yatumasywa nthĩ ĩvyũva mũno mũvaka andũ mayaĩ momĩĩsya ũvyũvu ũsu.
P2	Kwou imwana mwonza sya mbaĩ yeetawa mũnda nĩmavangie kũũa sua isu. Nĩmathie na moaa sua thanzatũ.
P3	Sua ya mwonza nĩyevithie uungu wa kĩĩma.
P4	Sua yathũa nĩkwethĩiwe na kĩvindu. Nzia ndyaĩyona ngo,  nzou nayo akinyangaa mĩtĩ natwo tũvalũkũ twatembea ĩũlũ wa mĩnyambũ na kwaĩ na kĩvũsavũsany'o kĩla vandũ.
P5	Nyamũ nĩsyethĩiwe na mũkutano nĩkana ivange ũndũ ikwĩka. Kavalũkũ nĩkamatavisye ĩũlũ wa sua ya mwonza ĩla yevithĩte uungu wa kĩĩma. Ĩndĩ nũũ ũla ũtonya kwĩta sua ĩsu?
P6	"Nĩngwĩta sua ĩsu," mũnyambũ nĩwaisye,  nũndũ nĩwe waĩ mũsumbĩ wa kĩtheka. Mũnyambũ nĩwauumie asya "Sua,  sua,  vatonyeka ndũkasembe ũtwĩvithĩle. Syoka ũtũmulĩkĩle." Ĩndĩ sua ndyĩamwĩthukĩĩsya.
P7	Nzou nĩwe waatĩe kũnena. Nĩwokĩlilye mwendende wake na avuva soo akyasya,  "Sua,  sua,  vatonyeka syoka." Ĩndĩ sua ndyĩamwĩthukĩĩsya.
P8	Vikoko na wanake wake nĩwasũngie na esũvana,  "Sua,  sua,  vatonyeka syoka." Ĩndĩ sua nĩyaleile kumalũka na ndĩamethukĩĩsya onthe. Mũminũkĩlyonĩ Nzamba nĩyaisye nĩkwĩta sua. Kĩla mũndũ nĩwathekie. Ĩndĩ nũndũ mũnyambũ aĩ mũtongoi mũseo nĩwaisye,  "Nzamba nĩwaĩlĩte kũnengwa mwanya wa kũtata."
P9	Nzamba nĩ wasongie mbee na kwa ũuu asya,  "Kookoondokoo-koo." Kĩla mũndũ nĩwaseng'ie nũndũ sua nĩyaumĩlile vanini uungu wa kĩĩma.
P10	Nzamba nĩwaisye ĩngĩ kwa ũkũmbaũ, "KookoondoKOO-KOO" Sua nĩyaumĩlangile ĩngĩ ĩũlũ vanini. Nzamba nĩwaisye ĩla ya katatũ na waasya mũnene na ũkũmbaũ, "KOOKOONDOKOO-KOO" na sua yambata ĩũlũ na yakenũka. Nyamũ syonthe sya kĩthekanĩ nĩsyew'ie mũyo na andũ namo mew'a mena ũthasyo.
P11	Nyamũ sya kĩthekanĩ nĩsyeiy'e andũ mekatate ĩngĩ kũwaa sua na andũ metĩkĩla. Kuma mũthenya ũsu nzamba yasya kĩoko sua nĩyumaa na ĩkamulĩka matu.

images:

illustrations/pages/2316.png
illustrations/pages/2317.png
illustrations/pages/2318.png
illustrations/pages/2319.png
illustrations/pages/2320.png
illustrations/pages/2328.png
illustrations/pages/2321.png
illustrations/pages/2322.png
illustrations/pages/2323.png
illustrations/pages/2324.png
illustrations/pages/2325.png
illustrations/pages/2326.png

translations:

Afrikaans (Translation)	Die Sewende Son: ŉ Indiese Volksverhaal Uit Odisha	id=11149
English (Original)	The Seventh Sun: a Tribal Tale From Odisha, India	id=2327
French (Translation)	Le Septième Soleil: Une Fable Tribale D’Odisha, en Inde	id=12437
Kiswahili (Translation)	Sayari Jua Ya Saba	id=2397
Maa (Translation)	Enkolóng E Naápishana	id=2424
Ng’aturkana (Translation)	Akolong Na a Ng’Ikanikarei	id=2996
Oluwanga (Translation)	Were Wa Musafu	id=2993
