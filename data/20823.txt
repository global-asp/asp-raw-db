url:	http://africanstorybook.org/reader.php?id=20823&d=0&a=1
id:	20823
title:	Undalo Nopendo – Abangani Bamambala
author:	Phephelaphi Mnguni
artist:	Rob Owen
lang:	isiNdebele
level:	Read aloud
lic:	Creative Commons: Attribution 3.0
thumb:	http://africanstorybook.org/illustrations/covers/20823.png
desc:	UNdalo usiza uyise ngokulusa uPendo ikomo yomndeni ukuze athole imali yakhe yokudla esikolweni le yena ayisebenzisela ukuzithengela iincwadi.

page_text:

P1	Hlangana noNdalo. UNdalo uneminyaka eli-10 ubudala begodu wenza ibanga lesi-5 esikolweni sendaweni yekhabo. UNdalo njalo uphuma phambili eklasini lakhe. "Ngabe iyini ifihlo yakhe?" abalingani bakhe bayazibuza babodwa.

"Uphuma phambili ngokufunda nangokutlola! Ingabe wenza bunjani?" bamangele bazingwayo iinhloko. UNdalo ubatjela kobana yena ufunda iincwadi ezinengi khulu. Lokha bona nabacitha isikhathi sabo bangenzi litho, yena ucitha isikhathi sakhe soke afunda njalonjalo.
P2	UNdalo kesinye isikhathi urhola imali engange R80 ngeveke. Usebenzisa imali yakhe yokudla kiyo yoke imihlobo yeencwadi azithola esitolo esithengisa iincwadi ezibuyelelwe zasetjhenziswa esisendaweni yekhabo.

Ingabe uNdalo uyithola bunjani imali eyaneleko emalini yakhe yokudla? Vula ikhasi elilandelako nawufuna ukwazi.
P3	Hlangana noPendo, ikomozi yomdeni esengwako. Ukhiqiza amalitha webisi angaba ma-20 ngelanga, bese uyise uyalithengisa. 

Ikomo idinga ukudla namanzi nesikhathi sokudla esigangeni. Ngokunjalo ke uNdalo usiza ngomsebenzi loyo. Ubaba likaNdalo umnikela imali yokudla esikolweni ngomsebenzi asiza ngawo lo. Ngiyoke imali le uNdalo ayibulungako bese athenge ngayo iincwadi eveke neveke.
P4	Kokuthoma, uNdalo unikela uPendo isitjhuba samakherothi. Umnikela amakherothi abu-8 ngelanga.

Ilanga nelanga ukha amakherothi esivandeni sikayise anela ilanga loke. Ungayisebenza. Uzokuthola bona uPendo udla amakherothi angaba ma-60 ngeveke. Ungalinganisa ngokunembako bonyana mangaki?
P5	Ngemva kwalapho uNdalo uthatha uPendo ayomdlisa emadlelweni.

Uyise wamyelelisa kobana aqale isikhathi adlisa ngaso uPendo angamnikele isikhathi esingaphezulu kweenquntu ezintathu ze-iri. Esikhathini esinengi uPendo uthoma ukudla imizuzu neyilitjhumi nahlanu ngemva kwe-iri lesibili, bese uNdalo umbuyisela esibayeni ukuyokusengwa nge-iri lesithathu.
P6	Ngemva kwalokho uNdalo ufanele aseze uPendo amanzi. Ngaphandle kwamanzi uPendo angekhe akwazi ukukhiqiza ibisi, nanyana uNdalo angamupha ukudla okunengi kangangani!

UNdalo ukha amanzi epompeni yendawo ngemigqomu ngombana ingekho ipompi eseduzana nakwabo. Amathumbu kaPendo athwala amanzi angaba malitha ama-30.Umgqomu wakaNdalo uthwala amalitha ama-5 kwaphela. Ukuze uNdalo azalise amathumbu waka Pendo kuzokudingeka kobana abuyelele kanengi ukuyokukha amanzi. Ungakwazi ukusebenza kobana kudingeka uNdalo abuyelele kangaki epompeni?
P7	Ngemva kwalapho, uNdalo usa uPendo kuyise ukuze amdlise ukudla kwakhe kwangamalanga okungaba-12kg womgodla wesiphila. Kungaba pheze - 90kg yemigodla yesiphila ngeveke.

Umgodla ngamunye ubiza R30.UNdalo usebenza inani elingabiza ngeveke ukuthenga ukudla kukaPendo. Uthoma ngokusebenza inani lemigodla eli-7 ebiza R40, eyenza R280 bese ukhipha iR7 ukuze athole R273. "Imali engasetjenziswa ngomnyaka ingapheze ibe -R10 000." UNdalo uyalinganisa. Ingabe unembile?
P8	Uyise likaNdalo usenga uPendo kabili ngelnga. UPendo ukhipha ibisi eli-24 yamalitha ngelanga, okutjho ukuthi ukhipha amalitha ali-12 ngokusengwa okukodwa.

Kesinye isikhathi uNdalo ulekelela ngokusenga kodwana akusilula njengombana kuqaleka.
Ngelinye ilanga bekaqabanga ayedwa. "Ngelinye ilanga ngizokuba neenkomo ekungezami begodu kuzokudingeka bonyana ngizisengele zona zoke."
P9	Uyise uthela ibisi elingemgqomini ngemabhodlelweni amancani anamalitha ababili nofana ilitha elilodwa. Uthengisa ilitha yebisi nge-R8. Kanye ngeveke uyise likaNdalo unikelela isikolo ngamalitha ama-25 webisi.

Umntwana ngamunye uthola ikotara yelitha eyodwa yebisi. Lokho kutjho bonyana abantwana aba-100 basela ibisi ngalelo langa.
P10	Kelinye nelinye ilitha lebisi elithengisiweko, uyise umnikela i-50c. Lokhu kubonakala kwangathi akusiyo imali enengi, kodwana uyise uthengisa amalitha webisi ama-24 ngelanga, kwenza imali enengi khulu. Ungatjho bonyana yimalini?

UNdalo ubulunga imali yakhe bekube ngomgqibelo bese utjhinga esitolo sencwadi. Incwadi ayibizi ngaphezulu kwe-R10, okutjho ukuthi ngeveke okuthengiswe kuhle ibisi angathenga iincwadi ezimbalwa.
P11	UNdalo naye uyakuthanda ukusela ibisi lika Pendo. Uyise uthi ibisi lakha amathambo namazinyo aqinileko begodu lenza umuntu ahlale aphilile emzimbeni. Ngokusela ibisi abe adle nemirorho ebuya esivandeni sikayise, uNdalo wondlekile! Akaguli njalo begodu akahlali alambile.
P12	UNdalo akakhohlwa ukuthokoza uPendo njalo nakuphela ilanga. Umtlomelisa ngokumupha amakherothi nofana amakari womrorho akhitjhwe alahlwa eduze nesivande.

"Ngiyathokoza Pendo ungumngani oqakathekileko. Kungebanga lakho kobana ngihlale ngiqinile, ngiphilile begodu ngihlakaniphile. Nange bekungasuwe bengingekhe ngakwazi ukuthenga iincwadi lezi engizifundako ezingirhelebha kobana ngihlale ngikhamba phambili etlasini lami!"

images:

illustrations/pages/7945.png
illustrations/pages/11992.png
illustrations/pages/7944.png
illustrations/pages/11993.png
illustrations/pages/7939.png
illustrations/pages/11994.png
illustrations/pages/7938.png
illustrations/pages/11995.png
illustrations/pages/11996.png
illustrations/pages/7941.png
illustrations/pages/7943.png
illustrations/pages/11997.png
illustrations/pages/7945.png

translations:

Afrikaans (Translation)	Pendo, Ons Koei 	id=20092
English (Adaptation)	Pendo Our Cow	id=11991
English (Adaptation)	Ndalo And Pendo – The Best Of Friends 	id=20299
Hausa (Nigeria) (Translation)	Saniyar Mu Pendo	id=20507
isiZulu (Translation)	Ubonga Nonondlini Wakwabo – Abangani Abakhulu	id=20685
Kiswahili (Original)	Ng’Ombe Wetu Pendo	id=8056
Sesotho (South Africa) (Translation)	Kgomo Eso Pendo	id=20043
Sesotho (South Africa) (Translation)	Ndalo Le Pendo – Metswalle E Utlwanang	id=20834
Siswati (Translation)	Ndalo Napendo	id=20775
Talen (Translation)	Te Naoh Pendo	id=20201
