url:	https://africanstorybook.org/reader.php?id=40448&d=0&a=1
id:	40448
title:	Bi näära kɔ naŋ rɛɛk kɛ babur
author:	Makak  John Gile
artist:	Kenneth Boyowa Okitikpi
lang:	Thok Nath (Nuer)
level:	Longer paragraphs
lic:	Creative Commons: Attribution 4.0
thumb:	http://africanstorybook.org/illustrations/covers/40448.png
desc:	Mɛmɛ ɛ cäät kɛ kui̱c gan da̱wec ti ca luäk ɛ nääriɛn mi gɔaa.

Cäät ɛmɛ gɔ̱a̱rkɛ jɛ kɛ luäk mi bëë kä Bua̱n Gɔ̱rä Thuɔk Nath

page_text:

P1	Mëëdan tëëkɛ ji̱ dhɔaar ti cieŋ wi̱c mi na̱n kɛ rɛk. Kä wec ɛmɔ tëëkɛ rup mi tekɛ ley. @@Tëëkɛ dho̱l mi cɔal i̱ Dɛŋ kɛnɛ nyiman mi cɔal i̱ Nyakuiy. Cieŋkɛ kɛɛl kɛ mandiɛn. @@Ca kɛ ŋi̱eec kɛ ɣöö bi kɛn a gaat ti gɔw te cieŋ kɛ tɛ̈th lɔaac.
P2	Dɛŋ la ŋarɛ rɛy ɣɔ̱ɔ̱kiɛn kä ŋäcɛ nyiön deet. @@Kä cuɛ ka̱k leyni ŋa̱c bä, kä la wëë mac yieer kɛ kuɛ̈ɛ̈t. @@Kɛ cäŋ kɛl cuɛ bath. Kä cu man diɛɛr kɛ gua̱a̱th in cɛ wä thi̱nɔ. Cua go̱r gua̱thni ti ŋuan kä /ka̱n jɛ jek.
P3	Cuɛ jɔɔc kɛ thiaŋ, jälɛ kɛ wi̱c thiel. Cu man ɛ thiec i̱, "Ci wä nikä kä ɛŋu rɔm i̱ mɔ?" @@Cuɛ jɛ loc i̱, "Ci nɛy wä kak kɔnɛ dhɔɔl." @@Kä man diɛɛrɛ kɛ ɣöö ka̱k leyni dɔaar bɛcɛ. Cuɛ jiök i̱, "/Cu rɔ nyɔk kɛ wä kak rɛy ruɔ̱ɔ̱p."
P4	Kä /kenɛ ruac man liŋ. La rɔdɛ a kualɛ ruup ɛ nyɔk. @@Cu man rɔ moc kɛ kɛɛt i̱ duäc ɛ jɛ kɛ ɣöö /cɛ luek liŋ. Mëë cɛ kɛɛt nɛn tetkä man, cuɛ rɔ bar. Cuɛ rɔ wä tɔ̱w wi̱c jiaath. Cu man ɛ go̱r kä /kenɛ gua̱a̱thdɛ jek. @@Cu Nyakuiy jɛ cɔl kä cuɛ jɛ jiök i̱, "Mama thiɛl kɛ jɛ, ku ben piny ban ben mi̱th kɛ kuän." Cuɛ ben piny.
P5	Cu man ɛ nɛn kä cuɛ jiök i̱, "Thukni kɛ mi̱eth bi kɔn tekɛ ruac." @@Mëë ci kɛ thuɔ̱k kɛ mi̱eth, cu riŋ ni jɛn gua̱th ŋarä kä cuɛ jɛ wä rɛ̈ɛ̈t käk ɛ nyɔk. @@Cuɛ man wi̱cdɛ gäy kɛ ciaŋdɛ. Kä cuɛ jɛ go̱r i̱ bɛ naŋ rɛɛk duel-gɔ̱rkä. @@Cuɛ ca̱r kɛ duɔ̱ɔ̱p in dee gatdɛ ruac ɛmɔ liŋ kɛ jɛ kɛ kui̱c kä ɣöö derɛ nhɔk.
P6	Cuɛ wargak gɔ̱a̱r däman ni Bidiit mi cieŋ rɛɛk. Kɛ kɔr gua̱th cu Bidiit wargak ɛ mɔ loc. Larɛ jɛ i̱ bɛ ben ja̱l wi̱c.@@Cu Dɛŋ kɛnɛ Nyakuiy lɔcdiɛn tɛɛth kɛ ɣöö bikɛ ben jëk kɛ nääriɛn min bëë rɛɛk. @@Kä kɛ kɔr path cu nääriɛn cop.
P7	Cu mandiɛn kɛ jiök ɛ i̱ gaatkä ci näärun ben. @@Cu Nyakuiy wee i̱, "Can wä jëk kɛ nääran, Dɛŋ." Kä cua to̱k dɔl ɛ kɛn kä cukɛ riŋ kut nääriɛn ni Bidiit. @@Cu nääriɛn ni Bidiit kɛ jiök i̱, "Kɛ yɛn gaat ti gɔw." Cu mandiɛn ɛ lar i̱, "Diɛwä jɛ bɛ la tɛ̈th lɔaac i̱ bia wä cieŋ rɛɛk kɛ näärun kɛɛl."
P8	Cu Bidiit kɛ jiök i̱, "Bä yɛ naŋ rɛɛk kä bia wä gɔ̱a̱r."@@"Kɛ kɔr päthni da̱ŋ ŋuaan bi babur ben kä bä yɛ kööt rɛydɛ."@@"Mi wia wä cop rɛɛk bä yɛ kök jiöökthiɛliɛkni bä."
P9	Cu gaat lo̱ckiɛn tɛɛth ɛ bi tɛ̈th lɔaac kɛ de pën mi̱eth kɛ cäŋ ɛmɔ. @@Kɛ kɔr juɔkni rɛw cu Bidiit ni̱n lɔŋädɛ thuuk. Kä cuɛ loc rɛɛk. @@Kɛ kɔr päthni da̱ŋ ŋuaan cu babur ben loorɛ Nyakuiy kɛnɛ Dɛŋ. Cu mandiɛn kɛ la̱th rɛy baburkä kä cu kɛ rɔ nër mal.
P10	Cu babur gaat ja̱a̱l kɛ nin bärɔw kɛ rɛy yiëër. @@A wä babur kɛ wä, Dɛŋ kɛnɛ Nyakuiy guickɛn juaac riŋkɛ. @@Cu kɛn tekɛ tɛ̈th lɔaac kɛ ɣöö wäkɛ duel-gɔ̱rkä. @@Cu kɛnɛ go̱o̱r i̱ bikɛ gɔ̱r ni ŋuɔt kiɛ kim duëlwal.
P11	Mëë ci babur cop rɛɛk jek kɛn nääriɛn lipkädiɛn thok waath babuuri. @@Cu Dɛŋ dɛy jiɛɛn ka̱m raar kä kämɛ kɛ gaat näärɛ. Cukɛ thiec kɛɛ duɔɔth i̱, "Kɛ ŋuuni?" @@Cu Dɛŋ kɛ loc i̱, "Kɛ dɛy jiɛɛn rɛy cieŋ, comkɛ."
P12	Cu Nyakuiy kɛnɛ Dɛŋ cieŋ rɛɛk kɛ nääriɛn kɛɛl kɛ run.@@Cukɛ lät ɛ bum duel-gɔ̱rkädiɛn amäni mëë cikɛ thuɔ̱k kɛ gɔ̱a̱r. @@Mëë cikɛ rɔ jiek lät cu kɛn mandiɛn luäk.

images:

illustrations/pages/8667001757.png
illustrations/pages/8667001749.png
illustrations/pages/8667001750.png
illustrations/pages/8667001751.png
illustrations/pages/8667001752.png
illustrations/pages/8667001753.png
illustrations/pages/8667001754.png
illustrations/pages/8667001755.png
illustrations/pages/8667001756.png
illustrations/pages/8667001757.png
illustrations/pages/8667001758.png
illustrations/pages/8667001759.png
illustrations/pages/8667001760.png

translations:

