url:	https://africanstorybook.org/reader.php?id=37620&d=0&a=1
id:	37620
title:	Inkoko na Ciyongoli
author:	Edith Sikota Habwanda and Eunice  Mukonde-Mulenga
artist:	Magriet Brink
lang:	IciBemba
level:	Longer paragraphs
lic:	Creative Commons: Attribution 4.0
thumb:	http://africanstorybook.org/illustrations/covers/37620.png
desc:	Inkoko na Ciyongoli baali fibusa ifyatemenwe ukucimfyanya. Bushiku bumo inkoko yalifulilwe pantu yalilushile kabili yacitilepo cimo icabulamo amano.

page_text:

P1	Inkoko na Ciyongoli baali ifibusa nomba baalitemenwe ukucimfyanya mufyangalo. @@Batampile ukuteya umupila wakumakasa ukutila bamone uwaishibisha saana.
P2	Baile ku cibansa ca mupila batampa nookuteeya. Inkoko yalikwete ulubilo. @@Lelo Ciyongoli aalikwatishepo ulubilo. Inkoko yapantile umupila ukutali lelo Ciyongoli nga apanta umupila, aaleecilapo. @@Inkoko yaalifulilwe.
P3	Baasuminishenye ukupantila umupila mucipanda. Ciyongoli ewabalilepo ukuba uwakwikata mu cipanda. Inkoko yaliingishako akakato kamo. @@Nomba yaali ninshita ya Inkoko ukuba mucipanda.
P4	Ciyongoli aalipantile mu cipanda na ukwingisha akakato. Ciyongoli apikile umupila na ukwingisha akakato kambi. Ciyongoli alyumine umupila ku mutwe na ukwingisha kambi. @@Ciyongoli aingishe utukato tusaano.
P5	Inkoko yaalifulilwe pantu yaaliluushile. Tayalushile bwino. @@Ciyongoli atampile ukuseka nookutumfya umunankwe pa mulandu aleilishanya.
P6	Inkoko yaalifulilwe icakuti yaiswilefye akanwa na ukumina Ciyongoli.
P7	Ilyo Inkoko yaleeya kung'anda, yakumenye nyina Ciyongoli. Nyina Ciyongoli aipwishe ati, "Taumweneko umwana wandi?" Inkoko taya aswike. @@Nyina Ciyongoli aalisakamene.
P8	Nyina Ciyongoli aumfwile akalishiwi mupeepi. "Maayo, iseeni mungafwe, efyo akalishiwi kalelila!" @@Nyina Ciyongoli aaliloleshe monse monse ukumfwa ukwalefuma akalishiwi. Ishiwi lyalefumina mu mala ya Inkoko.
P9	Nyina Ciyongoli aalipundile, "Bomfya amaka yobe mwana wandi!"@@Ifiyongoli filanunka ububi saana kabili tafyumfwinka bwino mukanwa. @@Ilyo linefye Inkoko yaumfwile ukulwala.
P10	Inkoko yalibukwiile kabili yamina, elyo yafwisa. Yatesemuna nookukoola. @@Iciyongoli tacumfwika bwino!
P11	Inkoko yaalikoolele mpakafye yaluka Ciyongoli icaali mu mala ico yaminine. @@Nyina Ciyongoli na umwana baninine ku cimuti bafisama.
P12	Ukufuma ilya nshita, pankoko neefiyongoli paaliba ubulwani.

images:

illustrations/pages/8983.png
illustrations/pages/8983.png
illustrations/pages/8989.png
illustrations/pages/8995.png
illustrations/pages/8986.png
illustrations/pages/8984.png
illustrations/pages/8985.png
illustrations/pages/8987.png
illustrations/pages/8991.png
illustrations/pages/8990.png
illustrations/pages/8993.png
illustrations/pages/8992.png
illustrations/pages/8994.png

translations:

Anii (Adaptation)	Acɩrɩ na ncaŋgɩlɩpapa	id=24784
ChiTonga (Translation)	Nkuku a Jongola	id=20796
Chrambo (Translation)	Miŋguo pugu Ŋìe	id=32344
Dhopadhola (Translation)	Gweno Gi Ogongolo	id=15734
English (Adaptation)	Chicken and Millipede	id=21843
English (Adaptation)	Chicken and Millipede (Colour-in)	id=32151
French (Translation)	Poule et Mille-pattes	id=33694
Fulfulde Mbororoore (Translation)	Gerogal bee Kaatoota	id=32259
IciBemba (Translation)	Inkoko Na Ciyongoli	id=18681
isiNdebele (Translation)	Isikhukhukazi noSongololo	id=21920
isiZulu (Translation)	UNkuku noShongololo (Level 1)	id=15102
Kῖmῖῖrũ  (Translation)	Ngũkũ na Mũguongora	id=32822
Kiswahili (Translation)	Kuku na Jongoo	id=15608
Kiswahili (Translation)	Hasira ya Kuku	id=18289
Lámnsoʼ (Translation)	Ŋgvəv wùn Ngom – Ŋkèʼ Mbìy	id=15061
Lugwere (Translation)	Nkoko N’Ogongolo	id=16113
Lunyole (Translation)	Engoho Ni Waga	id=16583
Nederlands (Translation)	Kip en duizendpoot	id=35752
Ng’aturkana (Translation)	Akukut ka Akamurimuria	id=33408
Olukabarasi (Translation)	Ingokho nende Likongolo	id=31953
Oluwanga (Translation)	Ingokho Nende Likongolo	id=19589
Portuguese (Translation)	O Frango E O Gongolo	id=16098
Thimbukushu (Translation)	Shushwa naDighongoro	id=32247
Yoruba (Translation)	Adìyẹ Àti Ọ̀ọ̀kùn	id=16553
