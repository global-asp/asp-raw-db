url:	https://africanstorybook.org/reader.php?id=40481&d=0&a=1
id:	40481
title:	Paɗe ɗe mi arti marugo
author:	Yunuusa  Yaakubu and Yusufa  Hammadu
artist:	Rob Owen
lang:	Fulfulde Mbororoore
level:	First paragraphs
lic:	Creative Commons: Attribution 4.0
thumb:	http://africanstorybook.org/illustrations/covers/40481.png
desc:	An

page_text:

P1	Mi meeɗaayi faɗɗaago paɗe.@@To mi yi'i ɓiɓɓe e paɗɗii paɗe boɗɗe, mi raaraɓe bee suuno.
P2	Daada am sey wi'iyam, "Munyu, a maroyay paɗe ɗuɗɗe yeeso."@@Bannye mi jaɓataa ko mo wi'ata. Nyalaande feere sey mi ƴamimo, "Yeeso ɗum maa ndeye?"
P3	Ka neeɓi, haa Julde Seyo ɓadii. Koo moye e cukli yahugo luumo e wartida bee boorooje kuuje kese.@@Mi ƴami, "Daada, enen, en njahataa luumo na?"
P4	Nyalnde Jaaju-Beeri, daada am umminiyam diga bimmbi, wakkati ɗum min ɗuuɗaa ummaago.@@Mo wi'iyam, mi yaha mi hoosa booroore luumo maako.
P5	Nder luumo, e woodi himɓe ɗuɗɓe bee ɓiɓɓe maɓɓe, e ɓe cooda limse kese bee nyamdu.
P6	Min ndillani to ɗum soorata paɗe. Mi yi'i paɗe feere-feere ɗe mi meeɗaayi yi'ugo.@@Mi tokki dankiije to ɓe njerni paɗe. Mi hayɗini, mi nani belɗum.
P7	Ɓaawo mi foondii paɗe feere-feere, sey paɗe ɗe ɓoggi ɓaleeji pottaniyam. Jemma, ɗoyɗi caloriyam, mi fotaayi ɗaanaago.@@Mi nani belɗum, e mi numa no mi faɗɗorto paɗe am, mi hollaɗe ɓiɓɓe wuro amin fuu.
P8	Yeeso seɗɗa, mi ummii mi foondi paɗe am. Mi yaaɓi hakkiilo-hakkiilo nden mi ittiɗe mi resiɗe.@@Mi waali fahin, ammaa ɗoyɗi caliiyam.
P9	Sey mi ummii mi foondi paɗe am fahin ɗiɗaɓre.@@Mi yaaɓi, mi tartii saɓɓo am, nden mi itti paɗe am mi resiɗe.
P10	Mi waali fahin, mi haɓdi ɗaanaago. Ammaa sey mi ummii tataɓre.@@Mi faɗɗii paɗe ɗen fahin, mi wami, mi diwi nder suudu.@@Sey nde mi somi, mi waali nden mi ɗaani.
P11	Nde weeti, daada am umminiyam.@@Mo ƴamiyam, "Ɗume mi yi'ata ɗo'o?"
P12	Assee, mi ɗaanodakeno bee paɗe am kese!

images:

illustrations/pages/9500.png
illustrations/pages/9494.png
illustrations/pages/9492.png
illustrations/pages/9493.png
illustrations/pages/9496.png
illustrations/pages/9495.png
illustrations/pages/9497.png
illustrations/pages/9499.png
illustrations/pages/10444.png
illustrations/pages/9498.png
illustrations/pages/9502.png
illustrations/pages/9501.png
illustrations/pages/9500.png

translations:

English (Translation)	My first pair of shoes	id=10446
isiNdebele (Translation)	Ipara yamanyathelo wami wokuthoma	id=35236
Kiswahili (Original)	Viatu  vyangu vya kwanza	id=10440
Luganda (Translation)	Omugogo gw'engatto zange ogwasooka	id=13287
Lunyole (Translation)	Omugogo Gw'engato Jange Endaayi	id=13450
Lusoga (Translation)	Engaito Empyaaka	id=30814
Siswati (Translation)	Lipheya lami lekucala leticatfulo	id=34476
Tshivenḓa (Translation)	Zwienda zwanga zwa u thoma	id=34255
Xitsonga (Translation)	Tintanghu ta mina tintshwa to sungula	id=34329
