url:	https://africanstorybook.org/reader.php?id=34325&d=0&a=1
id:	34325
title:	Mafikelo ma Vusiku
author:	Given J Hlongwani
artist:	Wiehan de Jager
lang:	Xitsonga
level:	Longer paragraphs
lic:	Creative Commons: Attribution 4.0
thumb:	http://africanstorybook.org/illustrations/covers/34325.png
desc:	Ku hava vusiku etikweni ra Opio. Siku rinwana a ya eku hloteni na ku fika eka ndhawu leyi a nga yi tiveki. Loko vusiku byi fika eka ndhawu leyi

page_text:

P1	Khale wa khaleni, a ku ri hava vusiku etikweni ra Opio. @@Vanhu a va tlela ntsena loko va karhale na ku tirha loko va pfukile.
P2	Siku rin'wana Opio u humile a ya eku hloteni na timbyana ta yena. Endzhaku ka nkarhinyana, timbyana ta yena ti sungula ku hlongorisa mhunti. Opio u ti sarile endzhaku. @@U tsutsumile tiawara to hlaya. Hi mikarhi hinkwayo loko a twa a karhele, a wisa. Kutani a ta tsutsuma nakambe. Kambe a nga ti kumi timbyana ta yena.
P3	Endzhaku ka masiku mo hlaya, u fikile etikweni. U yile eka yin'wana ya tindlu a ku eka n'winyi wa yona. "A ndzi hlongorisa mhunti ku ringana nkarhi wo leha naswona sweswi ndzi karhele. Ndzi lava ku wisa." @@Wanuna a ku tshama ehansi, "Tshama ehansi u wisa, xana u nga lava byala?" Opio a twa torha kutani u nwilenyana. Kutani a ya etlela.
P4	Loko a pfuka, a nga koti ku vona. U pfurile na ku pfala mahlo ku ringana nkarhinyana. "U ndzi nyikile swilo swin'wana swo biha ku swi nwa," a vula a byela wanuna. "A ndza ha swi koti ku vona kahle!" @@"Ku hava lexi nga hoxeka hi wena," ku hlamula wanuna. "I vusiku sweswi. A wu tshama u vona vusiku? Loko siku ri hundza, vusiku bya ta."
P5	Opio u vutisile swivutiso swo tala hi vusiku. U sungurile ku byi tsakela swinene. Yena na vanghana va yena va vulavurile ku fikela loko ri xa. @@U tshamile siku rin'wana ku ri a ta vona loko vusiku byi ta ta nakambe.
P6	Mixo lowu landzelaka u vutisile munghana wa yena. "Xana ndzi nga oka njhani vusiku ni byi yisa etikweni ra mina? Ndzi lava vanhu va mina va vona vusiku." @@Wanuna a hlamusela, "Loko ri sungula ku sikula namuntlha nimadyambu, famba u ya etikweni ra wena. Loko u languta emahlweni ka wena, vusiku byi ta ku landzelela. Loko u languta endzhaku, vusiku byi ta nyamalala."
P7	Opio u endlile hilaha a byeriweke hakona. Vusiku byebyo, u sungurile ku famba a ya etikweni rakwe. @@U twile munyama wa vusiku wu n'wi sale endzhaku. A ringeka ku languta endzhaku, kambe a nga langutangi.
P8	Loko a fika etikweni ra yena, vaakatiko a va taleriwe hi ku chava. Kutani va vutisa Opio, "Xana u vuvabyi muni lebyi u hi tiselaka byona? I ncini nchumu wa munyama lowu wu ku saleke endzhaku?" @@Opio a ku, "Vanghana va mina, nchumu lowo dzhwihala wu vuriwa vusiku. Na mina a ndzi chava."
P9	Opio a ya emahlweni, "Mi ta dyondza ku rhandza vusiku. @@Loko ku vonakala ku fika hi ta tirha naswona loko munyama wu fika, hi ta wisa."
P10	Hilaha tiko ra Opio ri nga kuma vusiku hakona.

images:

illustrations/pages/1130.png
illustrations/pages/1131.png
illustrations/pages/1132.png
illustrations/pages/1133.png
illustrations/pages/1134.png
illustrations/pages/1135.png
illustrations/pages/1136.png
illustrations/pages/1130.png
illustrations/pages/1137.png
illustrations/pages/1138.png
illustrations/pages/1139.png

translations:

Afrikaans (Translation)	Hoe die nag na Opio se dorp gekom het	id=11503
Anii (Adaptation)	Ɖaa gɩjibɔŋɔ gɩ pɩ Opiyo agapapiri nɩ ma	id=34928
Ekegusii (Translation)	Buna obotuko bwachete ase ekenyoro Ki'Opio	id=2372
English (Original)	How night came to Opio's village	id=2102
French (Translation)	Comment La Nuit Vint Au Village D'Opioc	id=10841
isiNdebele (Translation)	Beza njani ubusuku ethresteni lika-Opio	id=35232
Kikamba (Translation)	Ũndũ Kĩvindu Kyokie Ndũanĩ Ya Opio	id=2373
Kiswahili (Translation)	Jinsi usiku uliingia kijijini kwa kina Opio	id=8690
Kiswahili (Translation)	Jinsi usiku ulivyoingia kijijini	id=16587
Luganda (Translation)	Engeri Ekiro Gye Kyajja Ku Kyalo Kya Kajoba	id=2375
Lugbarati (Translation)	Ini Eca Opio Vile Angua Ngoni Ngonia	id=2388
Lumasaaba (Translation)	Isaambo Isi Shishiilima Sheetsila Mu Shaalo Sha Opio	id=3112
Lunyole (Translation)	Engeri Eyi Owiire Wajamo Mu Hitahere Hya Watindi	id=2389
Lunyole (Translation)	Esambo Eyi Wire Wajaambo Muhitehere Hy’Opio	id=8692
Lusoga (Translation)	Endhidha yo obwire ku kyalo kyo Opiyo	id=28338
Lusoga (Translation)	Engeri obwire gye bwaidhamu ku kyalo kya Opio	id=30609
Maa (Translation)	Eneikunúnye Enkéwarie Emurúa E Opio	id=2777
Ng’aturkana (Translation)	Kona Abunio Aribu Nadakar a Opio	id=2390
Oluwanga (Translation)	Shinga Eshiro Shietsa Mulukoba Lwa Opio	id=2391
Siswati (Translation)	Indlela busuku lobefika ngayo khabo Opio	id=34472
Tshivenḓa (Translation)	Nḓila ye vhusiku ha swika ngayo ha vho Opio	id=34251
