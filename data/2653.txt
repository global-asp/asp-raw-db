url:	http://africanstorybook.org/reader.php?id=2653&d=0&a=1
id:	2653
title:	Nonkungu Ne Imbulu
author:	Catherine Were
artist:	Wiehan de Jager
lang:	Oluwanga
level:	Longer paragraphs
lic:	Creative Commons: Attribution 3.0
thumb:	http://africanstorybook.org/illustrations/covers/2653.png
desc:	Nonkungu was going to visit her uncle and her mother gave her beautiful clothes to wear. On the way to her uncles village

page_text:

P1	Khale yaliwo omsatsa mulala nomukhasiwe. Bali nende omwana mulala yenyene,  omukhana owelira mbu Nonkungu. Nonkungu yali eshiombo shio mwoyo omulayi. Abebusi be bali nibamuyaanza okhushira muno.
P2	Inyanga ndala abebusi bamuruma atsie amenye nende khotsanyene owali omuinda welira mbu Mtonyama. Nyina Nonkungu yanaba eshibungui shietswani indayi nende omukoye,  nefiuma nende fifungo. Khandi nomuimira eshima eshilayi. Mama namuruma okhutsia wa khotsanyene.
P3	Khunjira Nonkungu yoola khu mwalo. Nakukhalasia khulwokhusena khu machine kasenungwakho. Injerekha womwalo yanyoola omukhana wundi omuraka nafwalire amalasi.
P4	"Otsiaye?" Omukhana oyo namureeba. "Enzia okhucheniha khotsa wanje Mtonyama," Nonkungu nakalusia. "Obulayi,  Mtonyama ni khotsa siesi,  khandi siesi endi khuluchendo lwo khutsia okhumuchendera," omukhaana oyo naboola. Kho nibalondokhana nibatsia.
P5	Olwa bali nibashiri okhutsia khale,  omukhana oyo nabola ari,  "Eshibunguyi shishio neshilayi muno,  ne khandi eshiuma shishio shimwekha. Nichama rera nicherekho." Kho Nonkungu nafwalula eshibunguyi shishie nende eshiuma naheresia omukhaana oyo.
P6	Ne omukhaana oyo yafwalula amatasi ke niefwala tsingubo tsia Nonkungu. Nonkungu nalola omushira kwo mukhaana oyo. Nonkungu naba nende oburi obunji namanya mbu omukhana oyo khane ni Imbulu.
P7	Nabachenda halala khu fise. "Chama ungalusirie eshibunguyi shianje nende shiuma," Nonkungu naboola. Imbulu nayo niyiboola iri,  "Lekha efwalekho okhuula womusaala kulia kuli." Niyechesia omusaala kwali khwitulo.
P8	Olwaboola womusala okwo kwali,  Nonkungu nabolera Imbulu,  "Chama ungalusirie eshibunguyi shianje nende Eshiuma." "Ndeshera efwalekho busa okhula khu mwalo kulondakho," Imbulu niboola. Nonkungu yali omuri muno,  kho nafuchirira.
P9	Olunyuma niboola khumwalo. Khandi,  Nonkungu nareeba Imbulu,  "Chama ungalusirie eshibunguyi nende Eshiuma."  "Ndeshera efwalekho busa okhula khatsu khalia wabakhanasi balia bekhale," Imbulu niyiboola. Kho nibatsilira no luchendo wabakhasi baali nimeekhale.
P10	Nolwaboola khukhatsu akho niibolera abakhasi abo iri,  "Lolakho omukhana wufwalire amatasi uno,  yanonderekho busa eshitere eshilamba. Ndikomba abweho." Nonkungu yalola tsisoni tsinyinzi niyerukha niyekhupa munzu niyefisa.
P11	Imbulu niyitsia munzu wa khotsa Mtonyama niyiboola iri,  "Nisie omwiwa wo,  Nonkungu. Abebusi banje bandumire mbu nditse emenye ninawe."   Mtonyama namwinjisia omukhaana oyo. Ye nende abeinzuye bamusangalira Imbulu. Ne Nonkungu owali bubi nakona mushitwoli ne nakabana nende tsimwa efiakhula.
P12	Mushiteere Nonkungu yatsitsanga mundalo okhwifisa mumatumwa,  neeyemba:   Oo! Eshibebeera,  eshibeera. Ndarumwa nende papa nende mama okhumenya nende khotsa Mtonyama. Khunjira nembukaana nende Imbulu niyibukula eshibunguyi nende eshiuma. Oo! Eshibebeera,  eshibeera.
P13	Inyama ndala mulala khu basiani abu Mtonyama yali nachendanga mundalo nahulira olwimbo olucheni olulayi. Shiyamanya wolwimolo lwaruliranga tawe. Olwayaoola ingo naboolera Mtonyama amkhuwa ako. Bwangu obo Mtonyama naruliramo natsia mundalo omo. Naulira olwimbo olwo nakhaaba okhuula namunyola Nonkungu.
P14	Nonkungu nambolere eshiekholekha shinga Imbulu yabukula tsingubo tsie tsindayi ne niimufwala amatasi ke. Mtonyama namubukula namuyira ingowe namufisa munzu. Mtonyama yananga eshisie yali natsia okhukhola okhutira Imbulu.
P15	Mtonyama yali niaulirambu omushira kwe Imbulu shikunya okhubura khu mabere nikulakhombereko tawe. Kho naboolera abandu be okhuyaba litikho lirambi nende okhutsukhamo amabere amalulu. Kho nalanga abakhaana boosi abolukongo olo khubuyingani bwo khuruma.
P16	Omukhana wali nafwalire eshibunguyi nende esiuma fia Nonkungu yali nende oburi. Shiyeenya okhuruma elitikho elio tawe. Yamanya mbu omushira kwe kulaba nende obulokho bwa mabere. Kho natsia munzu ne nabola omushira khubilikwe obutinyu. Mana natsia mubwikhalobwe wabandi bali.
P17	Buli mulala khubakhaana abo yaruma elitikho elio. Inyuma wabo efise fie Imbulu fiola. Yatema okhuruka hekulu welitikho ne omushira kwe kwabololokha nikumukhwesa nakalukha hasi,  hasi,  hasi mu mabere amalulu.
P18	Shinga Imbulu yapalapala mumabere amalulu nibabukha litukho elo nomuyeshe nibaiyabilamo. Ne okho nikhwo khwal okhumalilikha khwe Imbulu. Ne Nonkungu yamenya nende khotsanyene nobusangali efise efinji muno muno. Alio niho okhumalilikha khwolukana luno.

images:

illustrations/pages/1179.png
illustrations/pages/1180.png
illustrations/pages/1192.png
illustrations/pages/1179.png
illustrations/pages/1193.png
illustrations/pages/1181.png
illustrations/pages/1884.png
illustrations/pages/1182.png
illustrations/pages/1191.png
illustrations/pages/1195.png
illustrations/pages/1183.png
illustrations/pages/1184.png
illustrations/pages/1185.png
illustrations/pages/1883.png
illustrations/pages/1186.png
illustrations/pages/1187.png
illustrations/pages/1188.png
illustrations/pages/1189.png
illustrations/pages/1190.png

translations:

Afrikaans (Translation)	Nonkungu en Die Imbulu	id=11532
Afrikaans (Translation)	Nonkungu en Die Imbulu	id=20089
ChiTonga (Translation)	Nonkungu Alimwi Anabulwe	id=18655
CiNyanja (Translation)	Nonkungu Na Mbulu	id=18673
Ekegusii (Translation)	Nokungu N’Eimbulu	id=2097
Ekegusii (Translation)	Nonkungu N’Embulu	id=2623
English (Original)	Nonkungu and the Imbulu	id=1877
French (Translation)	Nonkungu Et L'imbulu	id=12674
IciBemba (Translation)	Nonkungu Neembulu	id=18678
isiXhosa (Translation)	Unonkungu Nembulu	id=2114
isiXhosa (Translation)	Unonkungu Nembulu	id=2702
isiZulu (Translation)	Unonkungu Kanye Nembulu	id=2098
isiZulu (Translation)	Unonkungu Kanye Nembulu	id=16748
Kikamba (Translation)	Nokũngũ Na Yalyũka	id=2100
Kikamba (Translation)	Nokũngũ Na Yalyũka	id=2633
Kiswahili (Translation)	Nonkungu Na Imbulu	id=2101
Kiswahili (Translation)	Nonkungu Na Imbulu	id=2634
Luganda (Translation)	Nakkungu Nakintu N’Ekikule Kule	id=2110
Luganda (Translation)	Nakkungu N’Ekikulekule	id=2652
Lugbarati (Translation)	Nonkungu Pi Androo Be	id=2103
Lumasaaba (Translation)	Nakhungu Ni Imburu	id=2655
Lunyole (Translation)	Nakungu N’Embulu	id=2121
Lunyole (Translation)	Nakungu N’Embulu	id=2654
Maa (Translation)	Nonkungu O Imbulu	id=2650
Oluwanga (Translation)	Nonkungu Ne Imbulu	id=2111
Oluwanga (Adaptation)	Nashimuli Nende Okunani	id=19594
Sepedi (Translation)	Nonkungu Le Imbulu	id=18156
Sesotho (Lesotho) (Translation)	Ts'epang Le Katse Ea Lehata	id=2158
Sesotho (Lesotho) (Translation)	Nonkungu Le Imbulu	id=2705
Sesotho (South Africa) (Translation)	Neo Le Lempetje	id=20047
Setswana (Translation)	Neo Le Lelobu	id=17663
SiLozi (Translation)	Nonkungu Ni Hopani	id=18745
Tshivenda (Translation)	Nonkungu Na Mbulu	id=18192
Xitsonga (Translation)	Nonkungu Na Imbulu	id=18869
