url:	https://africanstorybook.org/reader.php?id=35378&d=0&a=1
id:	35378
title:	UDuma uthi nxiba imaski!
author:	African Storybook
artist:	Nathi  Ngubane
lang:	isiXhosa
level:	Longer paragraphs
lic:	Creative Commons: Attribution 4.0
thumb:	http://africanstorybook.org/illustrations/covers/35378.png
desc:	UDuma uneminyaka elishumi. Uluntu lwangakowabo luchaphazelwe kakhulu yintsholongwane ye-Corona. Udade kaDuma

page_text:

P1	Incwadi yabantwana base Afrika yonke jikelele
P2	Kwathi ngenye imini uZintle wafumana icebo elihle.@@"Ndizakuthunga iimaski ndenzele abantu abangenazo kubahlali bengingqi!" watsho. @@"Ngumbono omhle lowo, masixelele uMama noTata ubuya kwabo emsebenzini," ndatsho.
P3	Akufika uMama noTata ekhaya, sabaxelela ngombono kaZintle. @@"Ngumbono olungileyo lowo mntwana wam," watsho uTata, noMama wamngqinela. @@"Ndizakucela ibandla lecawe yethu lisinike amalaphu okwenza iimaski, kwaye sicele noMakhulu ukuba asincendise ngokuthunga."
P4	Ngemini elandelayo, oomama basecaweni bafika ekhaya besiphathele amalaphu amibala bala eqaqambileyo, kunye nemitya. @@UZintle uye wayokushiya ingxowa enamalaphu nemitya ngaphandle komnyango kaMakhulu. @@Waye washiya kunye nomyalezo obhaliweyo ecela uMakhulu ukuba asincedise.
P5	UZintle waqala ukuthunga iimaski, mna noWandile simbukele. @@UZintle uyincutshe kwaye wenza iimaski ezininzi. @@Mna noWandile sazama ukuzibala iimaski awayezenza, "1, 2, 3, 4, 5, 6...100" kodwa zazinintsi kakhulu ukuba singazibala!
P6	UZintle noMakhulu benze iimaski ezanela wonke umhlali kwingingqi yethu!@@UMama noTata bazingca ngabo.
P7	Ngemini elandelayo, uMama noTata babengazuya emsebenzini. Babehamba bephisa ngeemaski zikaZintle noMakhulu ezazintle kwaye zincomeka. @@Ngeloxesha uZintle wayehamba etsitsa izandla zabantu ngesibulali ntsholongwane sikamama.@@"Nikhumbule ukuzihlamba iimaski zenu yonke imihla," watsho uMama.
P8	Ngoku xa uZintle esiya kukha amanzi, wonke umntu unxibe imaski. @@Wonke umntu ubonakala kwaye uziva ekhuselekile ngoku.
P9	Ethubeni, uMama wabuza, "Bantwana, senza njani emveni kokubamba izinto ezithile?"@@"Sihlamba izandla zethu ngamanzi nesepha!" watsho uWandile. "Okanye sisebenzise isibulali ntsholongwane!" ndongeza.@@Wancuma uMama, "Sinxiba ntoni xa siphumayo?" Sakhwaza ngaxeshanye, "Iimaski zethu!"
P10	1. Hlamba izandla zakho ngamanzi.@2. Sebenzisa isepha ukuhlamba izandla zakho.@3. Hlamba imizuzwana engamashumi amabini, okanye bala ukususela kwi-1 uyotsho kuma-20 ucothisisa.@4. Pula izandla zakho ngamanzi.@5. Sula izandla zakho ngetawuli ecocekileyo, okanye ngethishu.@6. Izandla zakho zicocekile!

images:

illustrations/pages/93740476.png
illustrations/pages/93740534.png
illustrations/pages/93740468.png
illustrations/pages/93740469.png
illustrations/pages/93740470.png
illustrations/pages/93740471.png
illustrations/pages/93740472.png
illustrations/pages/93740473.png
illustrations/pages/93740474.png
illustrations/pages/93740479.png
illustrations/pages/93740535.png
illustrations/pages/93740536.png

translations:

English (Adaptation)	Duma says wear a mask!	id=35267
English (Adaptation)	Fatima says wear a mask!	id=36114
Kiswahili (Adaptation)	Juma anasema vaa barakoa!	id=35383
Otuho (Translation)	Ojio Ohûrrak iyyafak emuhi-hômôm!	id=35485
