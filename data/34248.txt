url:	https://africanstorybook.org/reader.php?id=34248&d=0&a=1
id:	34248
title:	Muswinki wa Keke
author:	Tshedza  Tlhako
artist:	Marion Drew
lang:	Tshivenḓa
level:	First paragraphs
lic:	Creative Commons: Attribution 4.0
thumb:	http://africanstorybook.org/illustrations/covers/34248.png
desc:	Keke u swinka ka muswinki wawe ane a u funesa. U fhufhela nṱha nṱha. U ofha uri u ḓo fhufhela kha ṅwedzi.

page_text:

P1	Keke o dzula kha muswinki wawe. @@O vha a tshi funa muswinki wawe. Wo vha u muswinki wavhuḓi tshikoloni tshawe.
P2	Keke o thoma nga zwiṱuku nga zwiṱuku kha muswinki wawe. A ya murahu a dovha a ya phanḓa, a dovha a ya murahu na u ya phanḓa. @@Musi Keke a tshi fhufhela nṱha, muswinki wo vha u tshi ṱavhanyedza. Nga u ṱavhanya o vha o na vha nṱha nṱha.
P3	Keke a tshi sedza fhasi. O vha e nṱha vhukuma. @@A vhidzelela a ri, "Aeei!" Sedzani uri ndi tou vha nṱha lungafhani!"
P4	O vha o takalela u vha nṱha nga u rali. O vha a tshi kona u vhona muvhundu woṱhe. @@O vha a tshi tou vha nṱha u fana na zwiṋoni zwine zwa khou fhufha nṱha ha tsimu dza mavhele.
P5	Nga murahu ha tshifhinga Keke o vha tshi ṱoḓa u tsela fhasi. @@Muswinki wo vha u sa khou ima. A vhidzelela a ri, "Yowee, yoweee, yowee. A thi koni u imisa hoyu muswinki!"
P6	Muswinki wone wa ḓi bvela phanḓa. Nṱha na fhasi, nṱha na fhasi. Keke o vha o tshuwa. @@A lila a ri, "Uyu muswinki u ḓo nngisa ngafhi? Ndi nga kha ḓi ya kha ṅwedzi. Ndi tea u tsa."
P7	Nga zwenezwo, Keke a litshedza muswinki. A wela fhasi, fhasi, fhasi.
P8	Vhaṅwe vhana vha lila vha ri, "Yowee, yoweee, yowee!" @@Keke a wela fhasi. O vhaisala ṱhoho. O lila a ri, "Eeeeh, eeeeh, eeeh."
P9	Vhaṅwe vhana vho vha vha tshi khou vhilaela. @@Keke o vha a sa ḓivhi uri a ite mini. O lila, "Eeeeh, eeeeh, eeeh."
P10	Vhaṅwe vhana vha vhidzelela mudededzi wavho. Vha ri, "Vho Mme Mpho, ri khou humbela uri vha ḓe. Keke o wa kha muswinki. O vhaisala ṱhoho."
P11	Vho Mme Mpho vha gidima vha tshi ya kha muswinki. Vha takula Keke nahone vha mu khisa kha ṱhoho. @@Keke a ṅwethuwa. O ri, "Hezwi zwi khwine. Ndi nga si dovhe nda ya kha muswinki ndi ndoṱhe. A thi ṱoḓi u ya kha ṅwedzi."
P12	"Tshifhingani tshi ḓaho ndi ḓo vha na inwi kha muswinki waṋu, Keke," ndi Vho Mme Mpho vha tshi ralo. @@"Ri ḓo ṱuwa roṱhe ra ya kha ṅwedzi!"

images:

illustrations/pages/9324.png
illustrations/pages/9319.png
illustrations/pages/9320.png
illustrations/pages/9321.png
illustrations/pages/9322.png
illustrations/pages/9323.png
illustrations/pages/9324.png
illustrations/pages/9325.png
illustrations/pages/9326.png
illustrations/pages/9327.png
illustrations/pages/9328.png
illustrations/pages/9329.png
illustrations/pages/9330.png

translations:

Afrikaans (Adaptation)	Keke se swaai	id=10535
Anii (Adaptation)	Kaɖiija n'alaakpa	id=39765
English (Translation)	Keke's swing	id=9792
French (Translation)	La Balançoire De Kéké	id=10844
isiNdebele (Translation)	Umjinko kaKeke	id=35229
Lusoga (Translation)	Ekyensuubo  kya Kateme	id=31480
Portuguese (Translation)	O Baloiço Da Keke	id=16655
Rutooro (Translation)	Omwesuuso Gwa Keke	id=10553
Sesotho (Lesotho) (Original)	Senkokomaile sa Keke	id=9790
Sesotho (South Africa) (Translation)	Moswinki wa Keke	id=33521
Setswana (Translation)	Swinki ya ga Keke	id=39416
Siswati (Translation)	Umjikeni waKeke	id=34469
Xitsonga (Translation)	Mujombe wa Kulani	id=34322
