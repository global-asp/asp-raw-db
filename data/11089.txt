url:	http://africanstorybook.org/reader.php?id=11089&d=0&a=1
id:	11089
title:	Ilanga Lami Lokuthoma Evikilini
author:	Lucy Ndimande
artist:	Catherine Groenewald
lang:	isiNdebele
level:	Longer paragraphs
lic:	Creative Commons: Attribution 4.0
thumb:	http://africanstorybook.org/illustrations/covers/11089.png
desc:	Indatjana le ikhuluma ngomsanyana u Etabo ngelangalakhe lokuthoma aya esthabathabeni seentolo.

page_text:

P1	Ngihla endaweni ebizwa ngokuthi yiKakuma. Indawo le izele ngemithi neembuzi ezinengi kunabantu. Endaweni yamavikili kuthulie begodu namavikili awsimanengi. Abantu baberegisa iintsikiri njengesthuthi.
P2	Ngelinye ilanga ekseni umma wangibiza wathi,  "Etabo,  namhlanjesi uneminyaka eyisthupha," ngikuthengele isipho. "Khuyini khuyini, "ngabuza ngethabo elikhulu ngifuna ukwazi bonyana yini. "Kusasa sizokhamba ngebhesi siye esthabathabeni seentolo e Eldoret," kwaphendula umma,  "begodu sikhamba nawe." Kwakulilanga lami lokuthoma ngisiya eDorobheni,  khabe ngithabe khulu begodu azange ngilale ngobusuku lobo.
P3	Ngelanga elilandelako esitopeni seembesi ngajama hlangana nomma nomani,  bengimbethe iskipa esibovu nebrugu elibovu zizitja. Ngazizwa ngimncani khulu hlangana nomamami onganamzimba begodu omude nomanami onomzimba omkhulu.
P4	Ibhesi ebesikhamba ngayo khabe izele,  ngalokho ke kwakose ngihlale phezu komma. Ngadinwa ngomtjhiso nethabo elikhulu ebenginalo. Ngalala indlela yoke khange ngibone litho.
P5	Ilanga lasele liphuma nasifika esthabathabeni seentolo e Eldoret. Sathi sifika emnyango kwaku nomma othengisako,  ekhoneni kunabo baba ababili balungiselela ukubekaphasi amabhutatabo. Kwelinye ikhona kwaku nomma omfitjhani obekephethe isphaphamtjhini esihlaza sokudlala. "Mma mma,  cala isphaphamtjhini," kodwana umma wangidosa sakhamba.
P6	Ngaphakathi kwevikili bekunendawo lapho kuthengiswa khona imihlobohlobo yeenthelo nemirorho. Eminye imihlobo bengithoma nokuyibona. "Zibizwa ngokuthiwa yini iinthelo lezi," ngabuza umma. Wakhomba kokhunye, "Lokhu ma orentji nama guwava." Ngajika ngathi, "Bese yini lokhu."
P7	Kuzo zoke iinthelo ebezikhona ngathanda amahabhula,  ngathanda ngendlela ebekabumbeke ngako nombalawo. Ngazibuza bona kazi anambitha njani. Ngajika ngacala umma ngathi,  "Ngibawa ungithengele linye."
P8	Ngemva kokungithengela i habhula ngalisa isandla sakamma,  ngabamba ihabhula ngezandla zami zombili ngalidla. Azange khengizwe ubumnandi besthelo ngendlela engathokoziswa yihabhula. Koke ebengikukhathalela yihabhula.
P9	Nangiceda ukudla ihabhula,  ngacala phezulu ngithi ngifuna ukukhuluma nomma,  kodwana bekangekho ecadikwami. Ngacala ngesandleni sokudla nangesinceleni,  kodwana bekangekho. "Azange ubone umma," ngabuza umma ebekase cadikwami athengisa amazambana. Azange banginake ngathoma ngasikhihla isililo.
P10	Ngemva kwesikhatjhana umma loya othengisa amazambana wangibamba ngesandla wangisa kwenye indawo lapho bekunabanye abentwana. Ubaba omkhulu neendevu ezinengiwangibuza wathi,  "Ungubani ibizo lakho msana?" "E-ta-bo," ngaphendula ngesililo.
P11	Ngazibuza ukuthi ingabe abentwana bayathengiswa evikilini leli. Ngathula azange ngisalila,  ngacalacala ukubona bonyana ukhona ozokuthenga abentwana ba ebenginabo. Ngemva kwesikhatjhana umma omunye wangena ngekumbeni ebesikiyo wathatha munye umntwana. "Ngizobona ngomunye umntwana ozokuthathwa," ngathoma ukusikhihla islilo.
P12	Nangizwa ubaba loya wendevu ezikulu asithi,  "Uphi u Etabo?" ngalila khulu. "Angifuni ukukhamba nawe ngabaleka."
P13	Umma no mani bezwa ibizolami bangena ngekumbeni. "Etabo,  Etabo!" izwi engilaziko labiza. Bekungumma.
P14	Ngavuka ngajama ngaya kumma,  umani wathi,  Etabo besizumana nawe,  sifuna ukukunikela isipho sakho,  ebhegeni ekulu wakhipha isphaphamtjhini esihlaza sokudlala wathi ngesakho.

images:

illustrations/pages/1447.png
illustrations/pages/1448.png
illustrations/pages/1449.png
illustrations/pages/1450.png
illustrations/pages/1451.png
illustrations/pages/1452.png
illustrations/pages/1453.png
illustrations/pages/1454.png
illustrations/pages/1455.png
illustrations/pages/1456.png
illustrations/pages/1457.png
illustrations/pages/1458.png
illustrations/pages/1459.png
illustrations/pages/1460.png
illustrations/pages/1460.png

translations:

Afrikaans (Translation)	My Eerste Dag By Die Markie	id=11360
Afrikaans (Translation)	My Eerste Dag by die Mark	id=11366
English (Original)	My First Day at the Market	id=2109
French (Translation)	Ma Première Visite Du Marché	id=9926
French (Translation)	Ma Première Journée Au Marché	id=10184
Fulfulde (Translation)	Arannde Am Juuraade Luumo	id=10010
Gurene (Translation)	Mam Pͻsega Da’a Ko’A	id=12669
Hausa (Translation)	Farkon Zuwana Kasuwa	id=9975
isiZulu (Translation)	My First Day at the Market/ Ngosuku Lwami Lokuqala Emakethe	id=11531
Kikamba (Translation)	Mũthenya Wakwa Wa Mbee Ndũnyũ	id=2524
Kiswahili (Translation)	Siku Niliyopotea Sokoni	id=8433
Likpakpaanl (Translation)	Ma Jan Aawiindaal Kinyaŋ Ni	id=18780
Luganda (Translation)	Olunaku Lwe Nasooka Okugenda Mu Katale	id=2525
Ng’aturkana (Translation)	Akwaar Kang Na Eking'aren Alomaket	id=7063
Portuguese (Translation)	O Meu Primeiro Dia No Mercado	id=18861
Zarma (Translation)	Ay Habu Koyyaŋ Sintina	id=10101
