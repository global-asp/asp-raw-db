url:	http://africanstorybook.org/reader.php?id=10027&d=0&a=1
id:	10027
title:	Teselan E Jiyan
author:	Plan Niger - Projet NECS - Usaid
artist:	Catherine Groenewald
lang:	Fulfulde
level:	Longer paragraphs
lic:	Creative Commons: Attribution 3.0
thumb:	http://africanstorybook.org/illustrations/covers/10027.png
desc:	Teselan no suka debbo jiɗuɗo wuro muuɗum. Caggal maayde abbiiko

page_text:

P1	Ndegooɗom,  waɗiinoo suka debbo pamaro mbi'eteeɗo Teselan. Gaɗa maayde abbiiko,  Teselan tan wonndi e inniiɗum. Nyannde gooɗom,  inna on wi'i Teselan kamɓen eggan njooɗowo nder wuro wonnduɓe maɓɓe.
P2	Teselan muuyaay eggol ngol,  nden o naati imo wulla,  no o waanja gonɗi. Inniiko huli accude mo kanko tan,  ngam guuturuwo ladde ɗuuɗuko,  mawko sanne,  tawaako nder gayɗe,  ɗe wuro ngon anndiraa. Teselan wulli faa naawi,  ammaa ɗum aɗaay,  inniiko eggude,  naako nii,  o acci mo ɗon kanko tan.
P3	Inna Teselan wi'i no waddan mo neema nyannde fuu. "Mi yiman jimol gooɗom,  a faama ko min non. Suka am,  ta maɓɓitanaa baa go'oto dammbugal ngal." Ko inna Teselan wi'i.
P4	Jahngoore muuɗum,  inna on wartoyi,  waddani Teselan neema. O fuɗɗi imo yima: Teselan suka am! Wurta,  ngaraa,  nyaamaa giriyo maaɗa! Teselan maɓɓiti dammbugal ngal,  o nyaami neema inniiko lamsuɗo.
P5	Inniiko molmi o,  nden soƴƴitii wuro. Teselan naati nder suudu,  foonditi fukkorgo muuɗum. Tawi guuturuwa ladde gooɗom no suuɗinoo gaɗa guumooje ɗen,  no hettinanii Teselan e inniiɗum!
P6	Wakkati Teselan nyifunoo jeyngol muuɗum,  say o nani sawto daande teddungo gooɗom,  no yima jimol inniiko dammbugal suudu ndun: Teselan suka am! Wurta,  ngaraa,  nyaamaa giriyo maaɗa! Teselan wi'i: "Njehee! On kanaa" "Inna am! On guuturwa mawnga non!" Guuturuwa ngan takkitii,  nder mettorgal ɓernde,  o majjoyi nder gayɗe ɗen.
P7	Subaka e laasara fuu inna Teselan no waddana o neema. Subaka e laasara fuu guuturuwa mawnga ngan duu no wara to makko. Ammaa,  wakkati fuu nga wari,  Teselan riiwa nga. Nde guuturuwa ngan no yiɗi faa yima jimol innko fuu,  imo anndita sawto daande magga teddungo.
P8	Nyannde gooɗom,  guuturuwa ngan heɓi nufaare: "Miɗo waawa wayli sawto daande am heɓa mi nanndina nde e nde inna Teselan!" Nga waɗi duɗal yiite mawngal,  nga bugii hayre ɓotiɗinnde gom nder yiite ngen. Ko hayre nden wuli faa wojji,  nga itti nde,  nga moɗi! "Gulgulgul!" Hayre wulnde nden wittorii non nder konolol magga.
P9	Guuturuwa ngan fuɗɗi no yima faa daara yala sawto daande muuɗum waylake. Nga fitti nder welowelo ko nga nani sawto on nanndii ba sawto inna Teselan!
P10	Teselan weltinii ko nani sawto daande welnde hano nde inniiko nii. O maɓɓiti dammbugal,  guuturuwa no darii ɗon! O filii faa o maɓɓa dammbugal ngal,  ammaa guuturuwa ngan haarii naati. Nga nanngi Teselan,  nga faɗɗi nder mbasu.
P11	Guuturuwa ngan fa'i gayka muuɗum,  inga yima nder welo welo. Nga ƴami ho'ore magga: "Se nii miɗo tawranoo bagi finaa-tawaa,  ɗum woonanno hiraande am sanne. Nyallooma lobbo oye woni oo!"
P12	Ko nyawli seɗɗa,  subaka,  innaTeselan waddanoyi suka debbo neema no woowirnoo. O yimi jimol makko,  ammaa Teselan wurtaaki. O yimitii jimol kaden,  faa han Teselan wurtaaki. Gaɗa ko o yimi ngol tataɓere,  o tutii maɓɓirgo ngon. O yi'aay Teselan. Kumpa majjum nanngi o,  nden o miiji dow ko yaawi faa o waɗa manyeere.
P13	O waanji bagi nder tummbude mawnde,  o roondinde,  o fa'i gayɗe ɗen nden o yotti dammbugal guuturuwa,  o salmini. Guuturuwa maati henndu bagi finaa-tawaa on,  nga maɓɓiti dammbugl ngal dow ko yaawi. Inna Teselan wi'i: "Jam waali guuturuwa! Mi won miɗo wittoo ko nanu-mi oɗon njima no wooɗiri. Nder wuro gooɗom poonndii-mi faa mi juulowa nyallaande juulɓe suka goooɗom."
P14	Guuturuwa ngan yiɗaa tawee yaraay bagi finaa-tawaa on! O gansitii inna Teselan nder gayka makko. Inna Teselan wi'i: "Accee mi waanjana on bagi on fadde am hooƴitaade laawol." Guuturuwa ngan weltinii sanne,  dow gaba go'o,  nga yardi ko nga wattanaa.
P15	Inna Teselan yeeƴitii waanjani ngan kaden –kaden o ɓeydani nga- Faa to baa fuy tawaaka nder tummbude nden. Jooni kay guuturuwa sulii sanne naako nga ɗaanii e leydi.
P16	Wakkati inna Teselan nanunoo karali guuturuwa ngan,  o maɓɓiti mbasu ngun,  Teselan wurtii. Teselan e inniiɗum ndoggi law law kooti wuro. Nden warde jooni,  Teselan e inniiɗum no mbeltini nder wuro heso ngon!

images:

illustrations/pages/1532.png
illustrations/pages/1533.png
illustrations/pages/1534.png
illustrations/pages/1535.png
illustrations/pages/1536.png
illustrations/pages/1532.png
illustrations/pages/1537.png
illustrations/pages/1537.png
illustrations/pages/1538.png
illustrations/pages/1539.png
illustrations/pages/1540.png
illustrations/pages/1541.png
illustrations/pages/1542.png
illustrations/pages/1543.png
illustrations/pages/1921.png
illustrations/pages/1544.png
illustrations/pages/1545.png

translations:

English (Original)	Tselane and the Giant	id=1890
French (Translation)	Tselane Et Le Giant	id=9964
French (Adaptation)	Tselane Et Le Géant	id=16200
Hausa (Translation)	Tselane Da Ƙato	id=9995
isiXhosa (Translation)	Utselane Nesigebenga	id=1975
Kanuri (Translation)	Kawa-a Sedan Kura-A	id=10089
Sesotho (Lesotho) (Translation)	Tselane Le Limo	id=1972
Setswana (Translation)	Tselane Le Dimo	id=1974
Zarma (Translation)	Tasalla Nda Gorza	id=10109
