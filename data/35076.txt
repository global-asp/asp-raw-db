url:	https://africanstorybook.org/reader.php?id=35076&d=0&a=1
id:	35076
title:	Tamala ŵatandite sukulu
author:	Ahmmardouh  Mjaya and Lyna  Tchale
artist:	Jacob Kono
lang:	Ciyawo (Malawi)
level:	First paragraphs
lic:	Creative Commons: Attribution 4.0
thumb:	http://africanstorybook.org/illustrations/covers/35076.png
desc:	Kutanda sukulu cikusaŵa cindu cekulungwa mnope kwa mwanace jwalijose.

page_text:

P1	A Tamala ŵaliji mwanace jwamkongwe jwa yaka msano juŵatamaga ni acinangolo ŵakwe. @@Musi wawo waŵandikene ni ukweti uwakwetei ni yinyama yakwitinji.
P2	A Tamala ŵapikanilaga acinangolo ŵawo.@@Ŵacingaga ngondolo ni mbusi.
P3	Tamala ŵanonyelwaga kupikanila kwimba kwa yijuni ali mkucinga yilangoyo.@@Yijuni yili mkwimba, ŵalakwewo ŵaŵikaga maloŵe gaŵo mu luga lwa yijunilo.
P4	A Tamala ŵaliji ŵamwana kuti ajawuleje ku sukulu. Acinangolo ŵawo ŵakundaga ŵanace ŵaŵo ŵacikulilepe a Nashipaye ni a Tasiyeku kwawula ku sukulu. @@Sukulujo jaliji kwanawula pa mkuli wa makilomita  likumi.
P5	A Nashipaye ni a Tasiyeku ŵajawulaga ku sukulu ni ŵanace ŵane ŵam'musimo kundaŵi ni kuwuja ligulo. @@Ŵajigalaga yakulya.
P6	A Tamala ŵawusisye mama ŵawo kuti, "Ana cinjijawula lyuŵaci ku sukulu?" @@Mamawo ŵajanjile kuti, "Cimjale pangakaŵapa mwanangu jwapamtima."
P7	Lyuŵa line galimoto jayice ni mwenye ni acim'masyeto ŵaŵili. @@Mwenyewo ŵalolecesyaga kuti ŵanace akwawula ku sukulu ali pa msingu wakwenela.
P8	Ŵandu  ŵakulupililaga kuti, mwanace naga ali akombwele kupitisya mkono wakwe pamtwe ni kukamula liwiwi lya mbali jine, ni kuti ayice pa msingu wakutanda sukulu.
P9	Mwenyewo ŵawusisye kuti, "Mkwete yaka yilingwa?" A Tamala ŵajanjile kuti, "Ngwete yaka msano." @@"Tulole naga mpaka mkombolece kutanda sukulu," ŵatite m'yo mwenyewo.
P10	Jumo mwa acim'masyetowo ŵakamwile mkoko wamlyo wa a Tamala ni kuwupitisya mwakunyemya pamtwe pa a Tamalawo. @@Tamala ŵakamwile liwiwi lyawo iyakumciji.
P11	A Tamala cajawuleje ku sukulu, jakulekangana ni ja a Nashipaye ni a Tasiyeku. @@Sukulujo jaliji ja msambano soni jaliji pakuŵandicila ni kumangwawo.
P12	A Tamala ŵaliji ŵakusengwa mnope nipo ŵaganisisye kuti, "Cimbalanjeje ni kulemba mpela a Nashipaye ni a Tasiyeku."

images:

illustrations/pages/25447.png
illustrations/pages/25447.png
illustrations/pages/25448.png
illustrations/pages/25449.png
illustrations/pages/25450.png
illustrations/pages/25451.png
illustrations/pages/25452.png
illustrations/pages/25453.png
illustrations/pages/25454.png
illustrations/pages/25455.png
illustrations/pages/25456.png
illustrations/pages/25457.png
illustrations/pages/25458.png

translations:

Afrikaans (Translation)	Tamara begin skoolgaan	id=37764
Chichewa (Translation)	Tamara ayamba sukulu	id=34966
ChiNambya (Translation)	Tamara wakatangisa chikolo	id=32896
Chinkhonde (Translation)	Tamala andile sukulu	id=35001
Chitonga (Malawi) (Translation)	Tamala watamba sukulu	id=35026
Citumbuka (Translation)	Tamara wayambenge sukulu	id=35055
Ellomwe (Malawi) (Translation)	Tamara ohambella esukulu	id=35108
English (Original)	Tamara starts school	id=21588
French (Translation)	Tamara commence à l'école	id=35180
isiXhosa (Translation)	UTamara uqala isikolo	id=37849
isiZulu (Translation)	UTamara ungena esikoleni	id=37714
Khoekhoegowab (Translation)	Tamaras	id=31854
Kiswahili (Translation)	Tamara aanza kwenda shule	id=21631
Lámnsoʼ (Translation)	Tamara kéʼ a du' fo shikur	id=22301
Lusoga (Translation)	Tamara atandiika okusoma	id=25582
Oshikwanyama (Translation)	Kandeshi ta hovele ofikola	id=31573
Oshindonga (Translation)	Tamara atameka osikola	id=31508
Otjiherero (Translation)	Tamara Ua utu osikire	id=31517
Rukwangali (Translation)	Tamara ta vareke sure	id=31587
Sepedi (Translation)	Tamara o thoma go ya sekolong	id=33465
Sesotho (Lesotho) (Translation)	Lerato o qala sekolo	id=36353
Sesotho (South Africa) (Translation)	Thamara o qala sekolo	id=33377
Siswati (Translation)	Tamara ucala kuya esikolweni	id=33403
Tshivenḓa (Translation)	Tamara u thoma tshikolo	id=34300
Xitsonga (Translation)	Zawadi a sungula xikolo	id=34193
