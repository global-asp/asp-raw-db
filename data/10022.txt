url:	http://africanstorybook.org/reader.php?id=10022&d=0&a=1
id:	10022
title:	Mulongo E Bu’I
author:	Plan Niger - Projet NECS - Usaid
artist:	Wiehan de Jager
lang:	Fulfulde
level:	First paragraphs
lic:	Creative Commons: Attribution 3.0
thumb:	http://africanstorybook.org/illustrations/covers/10022.png
desc:	Mulungo e higiraaɓe muuɗum njehii pijoyii nder ladde sukkunde nden. O majji

page_text:

P1	Waɗiino debbo mbi'eteeɗo Mulongo,  imo wuurdunoo e saarooɓe makko hadde wuro Budongo. Nyannde gooɗom,  inna Mulongo lili o,  o filowo ndiyam ɓulndu.
P2	O tawi higiraaɓe makko dow laawol. Nder ladde sukkunde,  iɓe njaha faa ɓe teenowa. Mulongo muuyii yahda e maɓɓe. O wi'i: "Ngam Alla ndoomee kam ley lekki mubule! Miɗo haani mi filnowo inna am ndiyam." Ammaa higraaɓe makko njiɗaa ndoomude o.
P3	Mulongo wi'i: "Wooɗi sanne,  mi heytoto on nder ladde nden!" O doggi o filowi ndiyam ɗam,  o waddani inniiko. Nden o yehi nder ladde nden,  faa o yi'itowa higiraaɓe makko.
P4	O tokki laawol ceekol gooɗom. Faro fonngo weendu ngo'oto,  laabi potorɗi burtortooɗi nokkuuje fuu no tawaa. "Faro toye ɓe ƴi'uwiri?" imo ƴama ho'ore makko.
P5	O hooƴi laawol ɓurungol yaajude,  o yehi,  o yehi,  ammaa,  o yi'itaay higraaɓe makko. Tampiri waawi mo,  faa o jooɗi ley lekki,  o foyti,  nden o ɗaanii.
P6	Wakkati Mulongo finunoo,  jemma naatii. Gite oole no ɗelkita nder niɓre. Bu'i no tummbiri mo! Kulal waawi mo faa o heppi haacude. O sii'i faa o dogga,  ammaa bu'i dafaaɗi ɗin ngatti mo hakkunde.
P7	Buuru ɓurunde mawngu ndun wi'i: "Ta dirdu ɗon. Se a doggii,  min nyaamete!" Mulongo ᶇaariiɓe: "Ngam Alla accee kam,  mi hoota wuro am!"
P8	Ammaa ɗum waɗaay,  bu'i ɗin njahri Mulongo nder suudu muuɗum'en,  tawaandu nder ladde nden. Suudu non tunnundu,  heewunde gi'e e buubi ngonu-ɗi no mbommba. O ɗaatinkinii.
P9	Nder niɓre,  o nani bu'i ɗin no kaalda. Buuru gooɗom ƴami: "Noye yi'ite ngen? Ndiyam ɗam wawnyii?" "Sirri on fuu gasii." ɗi nootii ndu. "Miɗo waawa yahri ndu?" "Jaati,  jaati! Miɗon ndafaa": Bu'i ɗiya nootii. Bu'i ɗin ciryii faa mburtina Mulongo nder suudu ndun.
P10	Ammaa buuru ɓurunde mawngu ndun wi'i: "Bu'i ndaree. To njeggitee ɗatol wuro. Buuru fuu haanaa nyaama feere muuɗum. Eɗon kaani gansito ɗen koreeji ɗin fuu,  faa ceennden neema meeɗen." Jom suudu mayru wi'i: "Mi nonndan esiraaɓe am." Buuru fotorndu ndun wi'i: "Mi filoyto denɗiraaɓe am." Buuru ɓurundu mawngu ndun wi'i: "Mi jooɗoto ɗoo,  min e neema meeɗen."
P11	Buuru ɓurunde mawngu ndun jooɗi dammbugal suudu ndun,  nden ɓeetoo ndilliri nokkuuje fuu. Ko ɗum ɓooyoynoo,  buuru ɓurundu mawngu ndun fuɗɗi no ᶇoᶇa yeeso yiite ngen. Saanga muuɗum,  o naati imo hara. Saa'a Mulongo non! Ammaa jooni kay hadde buuru ndun,  o yawti? Mawngu mayru waɗi ko dammbugal ngal uddi.
P12	Dabare go'oto woodi. O fitti dow sanne,  o ƴaarii buuru ndun,  nden o doggi kaaddi kuule ɗe koyɗe makko mbaawi waɗude.
P13	Wakkati bu'i ɗiya ngartunoo,  nden ɗi nji'i ko waɗi,  ɗi njehi pilaaki makko,  iɗi kaaccira nder boronndi e ɓerɗe kalkuɗe. Ammaa tawii,  ɓe ummaaki law.
P14	Nde o yottinoo nder wuro makko,  niɗɗo gooɗom annditii mo,  o wi'i: "Mulongo,  Mulongo wartii,  Mulongo wartii." Abbiiko e inniiko ndoggi,  njaɓɓitii mo; ɓe kuufiri mo juuɗe maɓɓe,  ɓe tinnii,  iɓe njetta Alla ko hallisi suka maɓɓe,  "Mulongo,  Mulongo,  min miijii a maayi!"
P15	Gilla nyanndee muuɗum Mulongo e banndiiraaɓe muuɗum co ƴ ƴitaaki nder labbe nden.

images:

illustrations/pages/1419.png
illustrations/pages/1420.png
illustrations/pages/1421.png
illustrations/pages/1422.png
illustrations/pages/1423.png
illustrations/pages/1424.png
illustrations/pages/1425.png
illustrations/pages/1426.png
illustrations/pages/1427.png
illustrations/pages/1428.png
illustrations/pages/1419.png
illustrations/pages/1429.png
illustrations/pages/1430.png
illustrations/pages/1431.png
illustrations/pages/1432.png
illustrations/pages/2135.png

translations:

Afrikaans (Translation)	Mulongo en Die Hiënas	id=10923
English (Original)	Mulongo and the Hyenas	id=2136
French (Translation)	Mulongo Et Les Hyènes	id=9960
Hausa (Translation)	Mulongo Da Kuraye	id=9980
Kanuri (Translation)	Faji-a Bulduwa-A	id=10042
Kiswahili (Translation)	Mulongo Na Fisi	id=2340
Luganda (Translation)	Mulongo N’Empisi	id=2342
Lugbarati (Translation)	Ojua Pi Obau Be	id=2343
Lumasaaba (Translation)	Mulongo Ni Namuunyu	id=3074
Lunyole (Translation)	Mulongo Ni Namunyu	id=2348
Setswana (Translation)	Mosidi Le Diphiri	id=2349
Zarma (Translation)	Mulongo Nda Koorey	id=10105
