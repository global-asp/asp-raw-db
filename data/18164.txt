url:	http://africanstorybook.org/reader.php?id=18164&d=0&a=1
id:	18164
title:	Kalabuše Wa Go Bolela Kudu
author:	Dikeledi Queen Phokane
artist:	Jesse Breytenbach
lang:	Sepedi
level:	First paragraphs
lic:	Creative Commons: Attribution 4.0
thumb:	http://africanstorybook.org/illustrations/covers/18164.png
desc:	Kalabuše ke mosetsana wa go loka yoo a ratago go tseba le go bolela kudu. Seo se mo tsentšha mathateng efela sa mo thuša gape. Naa o ithuta eng ka Kalabuše.

page_text:

P1	Kgalekgale go be go na le ngwanenyana yo mongwe yoo go bego go thwe ke Kalabuše. Kalabuše e be e le ngwanenyana wa go bolela kudu. Mmagwe o ile a mo lemoša gore a tlogele go bolela kudu efela Kalabuše a phaela temošo yeo ka thoko.
P2	Ka letšatši le lengwe rakgadi wa Kalabuše o ile a lwala. Yena o be a dula makgatheng a molapo ka thoko ye nngwe ya moo go dulago Kalabuše.
P3	Mmago Kalabuše o be a emaema ka leo letšatši. E be e le mantšiboa ge mmagwe a mo fa dijo gore a išetše rakgadi wa gagwe wa go lwala.
P4	Ge a le tseleng,  Kalabuše a kopana le Sinsone,  phukubye,  yoe e bego e iphetošitše goba motho.
P5	Sinsone e ile ya botšiša Kalabuše go re o rwele eng. Kalabuše a araba ka go re,  "Nama,  mae le maswi." Mmagwe o be a mmoditše tsebe go kwa go re a se ke a botša motho gore o swere eng.
P6	Kalabuše a tšwelapele a botša Sinsone go re o išetša rakgadi wa gagwe wa go lwala dijo. Sinsone ya thoma go duma nama yeo Kalabuše a e rwelego.
P7	Sinsone e ile ya kitima ka lebelo ya šia Kalabuše morago gomme ya fihla ntlong ya rakgadi wa Kalabuše.
P8	Ge e fihla ya metša rakgadi gomme ya ikhupetša ka lepai la gagwe.
P9	Ge Kalabuše a fihla ga rakgadi,  go be go homotše ka ntlong. O ile a tsena ka ntlong a goelela,  "Rakgadi! O mo kae?"
P10	Ge a sa kwe lentšu la rakgadi,  a ya ka phapošing ya go robalela yeo e bego e le ka gare. O ile a tlabega go bona motho a ikhupeditše ka lepai le legolo.
P11	"Rakgadi,  ke ka lebaka la eng ditsebe tša gago e le tše dikgolo lehono?" Kalabuše a botšiša. Sinsone ya fetola e le ka gare ga lepai le legolo ya re,  "Gore ke kgone go go kwa ga botse."
P12	Kalabuše a botšiša gape,  "Rakgadi goring mahlo a gago e le a magolo lehono?" Sinsone ya fetola ka go re,  "Gore ke kgone go go bona gabotse."
P13	Kalabuše a botšiša la mafelelo,  "Rakgadi goreng molomo wa gago e le wo mogolo lehono?" Sinsone ya araba,  "Gore ke kgone go go metša." Sinsone ya fofa go tšwa bolaong ya metša Kalabuše.
P14	Ka lebaka la go re Kalabuše o be a bolela kudu,  o ile a tšwelapele a bolela le ge a be a le ka mpeng ya Sinsone. A tšwelapele ka go botšiša dipotšišo tše ntši.
P15	Mafelelong,  Sinsone e be e lapišitšwe ke dipotšišo tša Kalabuše tša go se fele,  ya ba ya tšea sephetho sa go mo tshwela ntle.
P16	Kalabuše le rakgadi wa gagwe ba ile ba hlakodišwa ke badudi. Go tloga letšatšing leo,  Kalabuše a se sa bolela le bathotsoko.

images:

illustrations/pages/9449.png
illustrations/pages/9393.png
illustrations/pages/9392.png
illustrations/pages/9394.png
illustrations/pages/9395.png
illustrations/pages/9448.png
illustrations/pages/9449.png
illustrations/pages/9450.png
illustrations/pages/9445.png
illustrations/pages/9447.png
illustrations/pages/9446.png
illustrations/pages/9451.png
illustrations/pages/9452.png
illustrations/pages/9453.png
illustrations/pages/9522.png
illustrations/pages/9523.png
illustrations/pages/9455.png

translations:

Afrikaans (Translation)	Kalabushe Die Spraaksame Meisie	id=11393
Afrikaans (Translation)	Kalabushe Die Babbelkous	id=20072
ChiTonga (Translation)	Kalabushe Mukanazi	id=18647
CiNyanja (Translation)	Kalabushe Musikana Wokambisisa	id=18666
Dhopadhola (Translation)	Nyakawululu Ja Cut Wac	id=15760
English (Translation)	Kalabushe The Talkative	id=9526
English (Adaptation)	Kalabushe And The Hyena	id=20915
French (Translation)	Kalabushe, La Bavarde	id=10842
IciBemba (Translation)	Kalabushe Umukashana Uwaleelandisha Saana	id=18685
isiNdebele (Translation)	Ufikile Okhulumela Futhi	id=13057
isiXhosa (Translation)	Unandipha Intombazana Elincoko	id=17578
isiZulu (Translation)	Ukalabushe Intombazanyana Ekhuluma Kakhulu	id=10130
isiZulu (Translation)	Intombazane Eyayikuthanda Ukukhuluma	id=12168
isiZulu (Adaptation)	Uzama Intombazanyana Ekhuluma Kakhulu	id=13600
Kinyarwanda (Translation)	Kabanyana, Gacuma K’Amagambo	id=17465
Kiswahili (Original)	Kalabushe, Chiriku	id=9259
Kiswahili (Adaptation)	Chiriku	id=18417
Kiswahili (Translation)	Kalabushe Na Fisi	id=21152
Lugwere (Translation)	Kadondi Omutumulitumuli	id=16191
Lunyole (Translation)	Neŋamba	id=16422
Lusamia (Translation)	Kalabushe Mulomi Lomi	id=9670
Mampruli (Translation)	Azuma Yatɔa Gbalinŋu Daana	id=20387
Portuguese (Translation)	Kalabushe a Tagarela	id=16654
Sesotho (South Africa) (Translation)	Moitheri Ya Buang Haholo	id=20034
Setswana (Translation)	Katlego, Mosetsana Yo O Buang Thata	id=15044
SiLozi (Translation)	Kalabushe Mukanazi	id=18726
Talen (Translation)	Kalabushe Toagaleh Daan	id=20193
Tigrigna (Translation)	ለታይን ዝብእን 	id=21171
Tshivenda (Translation)	Kalabushe  Muambi Wa Biko	id=18193
Xitsonga (Translation)	Khalabushe Wo Vulavula Ngopfu	id=18873
