url:	https://africanstorybook.org/reader.php?id=33415&d=0&a=1
id:	33415
title:	Akamu ka Ang'olol a Apiaro
author:	Lydia  Ngimekuya
artist:	Awwalu  Sakiwa
lang:	Ng’aturkana
level:	Longer paragraphs
lic:	Creative Commons: Attribution 4.0
thumb:	http://africanstorybook.org/illustrations/covers/33415.png
desc:	Abu akamu nakooyan kirikaa ngibaren. Kongina bochaa

page_text:

P1	Alo karu eche, tong'opa ng'akipi nikooyan sodi akamu talalaar noi. Apotu ng'ang'ololin daang tooko kidong a ang'olol apiaro. @@Abu akure kirikaa ng'ibaren tanyaras daang.
P2	Abu Ekaal kianak eking'aren, "Iyenete esi daang atamar kinyamit akure na aoko ng'ang'ololin daang, edong ang'olol a apiaro bon na elona noi. Nyo ni kisubakini?"
P3	Tama Aparas, "Kilosi sua ng'iche nang'olol a apiaro atamata ng'akipi ainutu luche." @@Tatach Aite, "Eloona nooi. Asait na kibong'unio ng'on ana ng'olol kiriemuni luedongo ketoka."
P4	Tamaa Amesek, "Maa, maa! Alosi ayong nang'olol a apiaro atamat ng'akipi." @@Topor Akine kidiama tamaa, "Meee, meee! Alosi ayong dee nang'olol a apiaro." @@Tamaa Ekukut, "Keer, ker ker ker! Alosi ayong dee nang'olol a apiaro."
P5	Asakete ng'ibaren daang alosere. King'arenik Ekaal keci.@@Agogong alosere inaa. Tarau Atapen lo a esal. "Talopaikang, nyapedero ayong nabo akilot nang'olol a apiaro," tolim Atapen. @@Kiliko Ekukut Atapen.
P6	Torotokis ng'aren. Tamaa Ekukut, "Kabur ayong, nyasaki nabo alosere nang'olol a apiaro." @@Kiliko Amesek Ekukut.
P7	Aloset ng'aren, abu Amesek dee tobur. @@Tamaa Amesek, "Kabur. Nasaki alothere nabo nang'olol a apiaro." @@Kiliko Akine Amesek.
P8	Aniering'a elosete tobur Akine alosere nang'olol. Abu Aparas toliko Akine. @@Na aburunia Aparas alosere nang'olol, kiliko Aite ng'esi.
P9	Naapiyoria Aite alosit ng'aren, king'olia Ekaal kiliko ng'esi.
P10	Na edongio arai ng'esi bon, abu Ekaal kirichakin tanangia nang'olol a apiaro. @@Abu Ekaal tanang eburunit.
P11	Anangunet, teper Ekaal telek Aite. @@Tolek Aite Aparas. Tolek Aparas Akine. @@Tolek Akine Amesek. Tolek Amesek Ekukut na tolek Ekukut Atapen.
P12	Na kong'ina ng'esi apedoreeta ng'ibaren daang akimat ng'akipi anang'olol a apiaro.

images:

illustrations/pages/26514.png
illustrations/pages/26503.png
illustrations/pages/26504.png
illustrations/pages/26505.png
illustrations/pages/26506.png
illustrations/pages/26507.png
illustrations/pages/26508.png
illustrations/pages/26509.png
illustrations/pages/26510.png
illustrations/pages/26511.png
illustrations/pages/26512.png
illustrations/pages/26513.png
illustrations/pages/26514.png

translations:

English (Translation)	Drought and the River of Blessings	id=22565
French (Translation)	La grande sècheresse et Beelel Barka	id=22566
Fulfulde (Original)	Seeɗuwa e Beelel Barka	id=22538
Kanuri (Translation)	Fǝram-a Kǝmaduwu bargaabe-a	id=24723
Kinyarwanda (Translation)	Amapfa n'Umugezi w'imigisha	id=31366
Kiswahili (Translation)	Kiangazi na Mto wenye Baraka	id=22567
Lusoga (Translation)	Ekyeya  n'omwiga  ogw'emikisa	id=30427
Tiv (Translation)	Ichegh man Ifi U Iveren	id=23872
