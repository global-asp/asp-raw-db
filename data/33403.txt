url:	https://africanstorybook.org/reader.php?id=33403&d=0&a=1
id:	33403
title:	Tamara ucala kuya esikolweni
author:	Mduduzi Benjie Shongwe
artist:	Jacob Kono
lang:	Siswati
level:	First paragraphs
lic:	Creative Commons: Attribution 4.0
thumb:	http://africanstorybook.org/illustrations/covers/33403.png
desc:	Kucala kuya esikolweni sinyatselo lesikhulu emphilweni yanobe ngumuphi umntfwana.

page_text:

P1	Tamara bekayintfombatane leneminyaka lesihlanu budzala lebeyihlala nemndeni wakubo.@@Indzawo yakubo beyiseceleni kwelihlatsi labelinetilwane tesiganga.
P2	Tamara bekabahlonipha batali bakhe.@@Abelusa timvu kanye netimbuti.
P3	Tamara bekatsandza kulalela tinyoni natihlabela ngesikhatsi eluse imfuyo.@@Ngesikhatsi tinyoni tihlabela, yena bekafaka emagama akhe engomeni.
P4	Tamara bekamncane kakhulu kutsi angaya esikolweni. @@Batali bakhe bebavumela bantfwana babo labadzala kuphela kutsi baye esikolweni, boNashipae naTasieku. Lesikolwa besikhashane ngemakhilomitha langu-10.
P5	Nashipae naTasieku bebahamba nalabanye bantfwana labebasuka endzaweni yakubo ekuseni futsi babuye ntsambama.@@Bebaphatsa kudla ngeticukatsi letincane.
P6	"Ngitokuya nini mine esikolweni?" Tamara wabuta make wakhe.@@"Utokuya madvutane, mntfwanami." Kuphendvula make wakhe.
P7	Ngalelinye lilanga, kwefika imoto labeyikadze inesikhulu sendzawo nemakhosikati lamabili.@@Lesikhulu besihlola kutsi bantfwana baya esikolweni nasebaneminyaka lefanele yini.
P8	Bantfu bebakholelwa kutsi nangabe umntfwana asakwati kwelula sandla ngetulu kwenhloko yakhe bese atsintsa indlebe, bekasuke asakulungele kutsi angacala kuya esikolweni.
P9	"Sewuneminyaka lemingakhi?" kwabuta sikhulu. "Ngineminyaka lesihlanu yebudzala," kwaphendvula Tamara.@@Sikhulu satsi, "Ake sibone kutsi sewungaya yini esikolweni."
P10	Lomunye wemakhosikati wabamba sandla sangasekudla saTamara wase usibeka kahle ngetulu kwenhloko yakhe.@@Tamara watsintsa indlebe yakhe yangesencele.
P11	Tamara abetoya esikolweni lesihlukile kunalesi saNashipae naTasieku.@@Bekusikolwa lesisha futsi lesisedvute nelikhaya.
P12	Tamara bekajabule kakhulu.@@Wacabanga, "Sengitofundza futsi ngibhale njengaNashipae naTasieku."

images:

illustrations/pages/25447.png
illustrations/pages/25447.png
illustrations/pages/25448.png
illustrations/pages/25449.png
illustrations/pages/25450.png
illustrations/pages/25451.png
illustrations/pages/25452.png
illustrations/pages/25453.png
illustrations/pages/25454.png
illustrations/pages/25455.png
illustrations/pages/25456.png
illustrations/pages/25457.png
illustrations/pages/25458.png

translations:

ChiNambya (Translation)	Tamara wakatangisa chikolo	id=32896
English (Original)	Tamara starts school	id=21588
Khoekhoegowab (Translation)	Tamaras	id=31854
Kiswahili (Translation)	Tamara aanza kwenda shule	id=21631
Lámnsoʼ (Translation)	Tamara kéʼ a du' fo shikur	id=22301
Lusoga (Translation)	Tamara atandiika okusoma	id=25582
Oshikwanyama (Translation)	Kandeshi ta hovele ofikola	id=31573
Oshindonga (Translation)	Tamara atameka osikola	id=31508
Otjiherero (Translation)	Tamara Ua utu osikire	id=31517
Rukwangali (Translation)	Tamara ta vareke sure	id=31587
Sepedi (Translation)	Tamara o thoma go ya sekolong	id=33465
Sesotho (South Africa) (Translation)	Thamara o qala sekolo	id=33377
