url:	http://africanstorybook.org/reader.php?id=7860&d=0&a=1
id:	7860
title:	Mkeka Wa Akai
author:	Brigid Simiyu
artist:	Catherine Groenewald
lang:	Kiswahili
level:	First paragraphs
lic:	Creative Commons: Attribution 4.0
thumb:	http://africanstorybook.org/illustrations/covers/7860.png
desc:	Msichana huyu mdogo anakua akiwa na mkeka wa ajabu.  Mkeka wa Akai unamkinga kutokana na hatari na kwa usaidizi wa ndege mdogo

page_text:

P1	Akai alipokuwa mdogo,  mamake alikuwa na mazoea ya kumlaza kwenye mkeka maridadi. Mkeka huo ulitengezwa na shangaziye Akai kwa majani ya mtende.
P2	Mkeka wa Akai ulikuwa na rangi za waridi,  bluu na kijani kibichi. Ulikuwa tofauti na mikeka mingine aliyokuwa nayo mamake.
P3	Makazi ya kina Akai yalikuwa katika sehemu kavu,  iliyojaa mawe na yenye joto. Kulikuwa na nge,  buibui na nyoka pia. Akai hakuwahi kuumwa na viumbe hao hatari.
P4	"Huu mkeka wako wa kipekee hukukinga na hatari." Mamake alimwambia.
P5	Akai alikuwa mtoto mwerevu. Alijua mahali kilipokuwa kisima cha karibu.
P6	Vile vile alijua mahali ilipokuwa manyatta ya nyanyake. Mara kwa mara alienda kwa nyanyake kunywa maziwa ya ngamia.
P7	Siku moja,  Akai aliondoka nyumbani kwenda kwa nyanyake.  Alipotelea milimani,  akaogopa.
P8	Aliamua kuketi chini ya mti wa edome kusubiri usaidizi. Muda mfupi baadaye,  alilala akaota ndoto.
P9	Ndotoni,  Akai alikuwa amelala kwenye mkeka wake kipekee. Bi kizee aliyefanana na nyanyake alikuwa akimchunga Akai. Bi kizee huyo alitabasamu na kumpa kikombe kikubwa cha maziwa ya ngamia. Mara tu Akai alipounyoosha mkono wake kukichukuwa kikombe cha maziwa,  aliamka.
P10	Akai aliyafungua macho yake pole pole. Alipoangalia juu,  alimwona ndege mdogo wa rangi ya bluu ametua kwenye tawi.
P11	Akai aliposimama,  yule ndege alipapatisha mbawa zake kisha akamwongoza. Akai alimfuata.
P12	Akai alifika mahali penye njia panda. Yule ndege akakitupa kipande cha mkeka kilichofanana na ule wake.
P13	Akai alikichukuwa kipande hicho akakitazama kwa makini. Aliziona nyayo alizozifahamu kuwa za mamake. Baadaye,  alikiona kisima walikochota maji.
P14	Akai hatimaye alifika nyumbani. Watu wote wa familia yake waliimba na kucheza kumkaribisha nyumbani. Walimchinjia mbuzi,  wakachoma nyama na kusherehekea kurudi salama kwa mtoto wao.
P15	Akai aliukalia mkeka wake wa kipekee akila kipande kikubwa cha nyama. Akai alifurahi sana.

images:

illustrations/pages/6007.png
illustrations/pages/5845.png
illustrations/pages/5846.png
illustrations/pages/5847.png
illustrations/pages/5848.png
illustrations/pages/5996.png
illustrations/pages/5997.png
illustrations/pages/5999.png
illustrations/pages/6000.png
illustrations/pages/6001.png
illustrations/pages/6002.png
illustrations/pages/6003.png
illustrations/pages/6004.png
illustrations/pages/6005.png
illustrations/pages/6006.png
illustrations/pages/6007.png

translations:

English (Original)	Akai's Special Mat	id=6008
English (Adaptation)	Abike's Day 	id=21453
French (Translation)	La Natte Spéciale D’Akai	id=9301
French (Translation)	Akai Et Sa Natte Spéciale	id=10137
Fulfulde (Translation)	Daago Nyeenyungo  Ngo Rakiya	id=10013
Hausa (Translation)	Tabarmar Ta Masumman Ta Akai	id=9978
isiNdebele (Translation)	Ilanga Lika Abike	id=21461
isiZulu (Translation)	Usuku Luka Aphiwe	id=21458
Kanuri (Translation)	Buji Masamanne Nanaye	id=10040
Lámnsoʼ (Translation)	Ghám Akai Ye Tayíné	id=15057
Luganda (Translation)	Omukeeka Gwa Nakaayi Ogwenjawulo	id=8273
Lugbarati (Official) (Translation)	Atako Vɨ́lé Àfa Gèrì E'daápɨ Rɨ̀	id=8781
Lumasaaba (Translation)	Lusamba Lwa Kakayi Lwaburaawa	id=8272
Lunyole (Translation)	Omukeeka Gwa Akai Omutoongole	id=8396
Maa (Translation)	Esos E Naserian	id=7858
Ng’aturkana (Translation)	Akapet Nabekot Na Akai	id=7038
Oluwanga (Translation)	Liyambo Lia Akai	id=8271
Portuguese (Translation)	O Tapete Especial De Akai	id=16096
Sepedi (Translation)	Mmetse Wa Akai Wa Bohlokwa	id=7493
Sepedi (Translation)	Moseme O Itsheng Wa Akai	id=10697
Sesotho (South Africa) (Translation)	Letsatsi La Abike	id=21466
Setswana (Translation)	Moseme Wa Ga Akai  O O Kgethegileng	id=7772
Siswati (Translation)	Imadi Yathembi Lebalulekile	id=13073
Siswati (Translation)	Lilanga La-Abike	id=21455
Zarma (Translation)	Akay Tangaraa Kaŋ Ga Maamaacandi	id=10104
