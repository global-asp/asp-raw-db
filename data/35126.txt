url:	https://africanstorybook.org/reader.php?id=35126&d=0&a=1
id:	35126
title:	Kunɛ́yu mɛfinɛ piconsɛ nsimɛ́
author:	Adamou Salifou
artist:	Vusi Malindi
lang:	Sola
level:	First sentences
lic:	Creative Commons: Attribution 4.0
thumb:	http://africanstorybook.org/illustrations/covers/35126.png
desc:	Kuyu kunyinɛ pisoi yɛ rihɔ́ rɛ pikɛ́ kɛsẽ́ kɛisi.

page_text:

P1	Kunɛ́yu ncɔ́ŋ yɛ pɛɛ kulúi welɛ. @@Nnɔŋ kɑri yɛ toi ɑri kɛlenɛ kupɔ́mpi kusɛ kɛ́mɛɛ míni yɛnu ɑri lúni.
P2	Picɔ ilukɛ hɔɔnɛ-hɔɔnɛ kɑri yɛ pɛɛ́ m mɛ̃́.
P3	Ari sírɔ́yɔ hɑ́nɑɑnkɛɛ piyɑɑ nnyɑ.
P4	Siwɑ̃́ mɛyɑ̃ ɑsi ísukuli léeni.
P5	Pikpére ɑpi ɑyu ɑcɔ piŋmɛnkɛi tɔ́ŋɑɑnkɛɛpɔ.
P6	Piŋmɑ́nɛ pin mɛ́woo kɔɔnii. @@Picɔ pin picɔ sicɑrɛ lum.
P7	Kuyɔ yɛɛ pɛɛ ɑ́tɛlɛ ɑléé kɛcɑ́ɑ́ sɑ́kɑisɛlɛ.
P8	Akpɑ́pilɑ wɛlɛ kɑpi mɛ́woo nɛ mɛcɔ n sɑrii yɛɛ pɛɛ pisoi sehesilɛ.
P9	Kupɔ́mpi mɛni ɑmɛ kɛyɑ́ɑ tɛnɛ ɑrɔ́cɑ́ri ɑɑ mɛŋmɑnɛ tonɛ.
P10	Unɛ́sɑ́ɑ uu síyɔ kɔ́ɔ́nu uu pisoi cɑ́pinɛ.
P11	Pisoi ɑpi tilééyiki cɑ́pinɛ ɑpi kutu cɔ.
P12	Unɛ́sɑ́ɑ uu yisi uu rɛ: "Li pisɛ rɛ tɔkɛ́ kɛsẽ́ kɛisi tɔkɛ́ nɛ ntɔ́cɔ́ŋ pitɛ yɛ̃."
P13	Ukpéré unyinɛ yɛɛ rilééyiki n tṹ uu cɑ́ɑ́i rɛ: "Nɛ̃́ nɛ́ pipéei lɛ̃́."
P14	Unɔ́si ucɔ uu rɛ: "Pinɔ́si pikɛ́ kɑm tɔkɛ́ hɑ lukɛsi ɑri ilukɛ yɛnu."
P15	Utisi unyinɛ uu yisi uu rɛ: "Pitisi pɔ́ɔ́ rɛ pɛ̃ nɛ́ kɛlúkɑnkɑ tṹ."
P16	Ari ntɔ́nɛ́í cɑ́ɑ́i rɛ: "Li pisɛ rɛ tɔkɛ́ mɛfinɛ consɛ." @@Kɑi nɛ kɛyɑ́ɑ kɛ̃ n kpíimɛ kɛsẽ́ kɑri yɛ kɛisi ɑrí nɛ ntɔ́cɔ́ŋ pɔisɛ.

images:

illustrations/pages/10625.png
illustrations/pages/10609.png
illustrations/pages/10616.png
illustrations/pages/10614.png
illustrations/pages/10611.png
illustrations/pages/10613.png
illustrations/pages/10615.png
illustrations/pages/10617.png
illustrations/pages/10612.png
illustrations/pages/10610.png
illustrations/pages/10618.png
illustrations/pages/10619.png
illustrations/pages/10620.png
illustrations/pages/10621.png
illustrations/pages/10623.png
illustrations/pages/10624.png
illustrations/pages/10625.png

translations:

Amharic (Translation)	ውሣኔ	id=22401
Arabic (Translation)	القرار	id=21813
Asante Twi (Translation)	Gyinaeɛ	id=38050
English (Translation)	Decision	id=13304
English (Adaptation)	Decision (Colour-in)	id=32497
English (Adaptation)	Decision	id=35417
Fulfulde Mbororoore (Translation)	Anniya	id=35810
Kῖmῖῖrũ  (Translation)	Kũgiita ĩgamba	id=32827
Kinyarwanda (Translation)	Ikemezo k'ingirakamaro	id=32569
Kiswahili (Original)	Uamuzi	id=13303
Kiswahili (Adaptation)	Umoja	id=18344
Kiswahili (Adaptation)	Uamuzi (Paka rangi)	id=33359
Lusoga (Translation)	Okusalagho	id=25741
Ng’aturkana (Translation)	Atiakun Akiroit	id=20496
Pidgin English (Nigeria) (Translation)	Decision	id=37825
Tiv (Translation)	Ijogh-zwa	id=32801
