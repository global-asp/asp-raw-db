url:	https://africanstorybook.org/reader.php?id=39073&d=0&a=1
id:	39073
title:	Lusuku lweLusha
author:	Lorato Trok
artist:	Simangaliso Sibiya
lang:	Setswana
level:	First paragraphs
lic:	Creative Commons: Attribution 4.0
thumb:	http://africanstorybook.org/illustrations/covers/39073.png
desc:	Lencwadzi imayelana nemlandvo wamhla tili- 16 Inhlaba ngemnyaka wa 1976

page_text:

P1	——ENingizimu Afrika, mhla ti-16 Inhlaba liholide lelibitwa ngekutsi Lusuku lweLusha.Lendzaba imayelana nemlandvo waleliholide, kanye naloko lekwenteka ngalelo lusuku ngemnyaka wanga 1976.
P2	“Niyakwati yini lekwenteka ngeLusuku lweLusha ngemnyaka wanga 1976?” Gogo ubuta ebatukulu bakhe, Buhle naVusi.“Kwenteka umlandvo ngamhla ti- 16 Inhlaba ngemnyaka wanga 1976 eSoweto!” Kusho gogo.
P3	“Bekusekuseni ngamhla ti- 16 Inhlaba ngemnyaka wanga 1976. Bekumnyaka wami wekugcina esikolweni.Lelo lusuku lolwagucula umlandvo,” kuchubeka gogo.
P4	“Sasibafundzi betikolo letahlukahlukene taseSoweto.Sasihlele kumasha sisuka etikolweni tetfu silibangise enkhundleni yetemidlalo i-Orlando.Sasihlele imashi lenekuthula.”
P5	“Nanibhikishelani?” kubuta Buhle.Gogo uyachaza, “Umbuso welibandlululo bewusicindzetela kutsi sifundze ngelulwimi lweSibhunu, besingahambisani nalowo mtsetfo. Satfukutsela kakhulu!”
P6	“Sayisukumela indzaba yekukhululeka kwebafundzi belibala lelimnyama eNingizimu Afrika.Phela besifuna imfundvo lencono kuwonkhewonkhe.Futsi nemfundvo lelinganayo kuwonkhewonkhe eNingizimu Afrika.”
P7	“Kwase kwentekani?” kubuta Vusi.“Sasimasha silibangise emhlanganweni enkhundleni yetemidlalo i-Orlando. Tinkhulungwane tebafundzi tahlanganyela kulemashi. Sasijabule kakhulu!” kuphendvula gogo.
P8	“Sisamasha njalo, emaphoyisa asihlasela!Asiphosa ngagesi lokhalisa tinyembeti. Tinja temaphoyisa tasihlasela!Setama kutfulisa sachubeka nekuhamba.”
P9	“Bacala kudubula ngetinhlavu.Kunesitfombe lesidvumile lesatfusa umhlaba wonkhe.Sitfombe saHector Pieterson acukulwe ngumngani wakhe,” kusho gogo ngekudzabuka.
P10	“Kwagcina njani gogo?” kubuta Buhle naVusi ngemavi laphasi.“Lombhikisho waseSoweto wabhebhetseka kulolonkhe live. Ebafundzi labanyenti nebasebenti bahlanganyela kulombhikisho.Ebantfu kuwo wonkhe umhlaba basekela lombhikisho,” kuphendvula gogo.
P11	“Lolutfutfuva lwaseSoweto lwalubalulekile ekulweni nelubandlululo. Sabita lelosuku ngekutsi ‘Lusuku lwaseSoweto’. Laba liholide lemphakatsi lavelonkhe ngemnyaka wanga 1995,” gogo utjela Buhle naVusi.Ngabo 1990, kwaba nemibhikisho lemikhulu yetibhelu telusha,” kukhumbula gogo.
P12	“NgeLusuku lweLusha lwaVelonkhe, ebantfu baseNingizimu Afrika bahlonipha ebantfu labasha lababulawa kulombhikisho wemnyaka wanga 1976.”“Sikhumbula ebantfu labasha labasita kucedza lubandlululo,” kusho gogo ngekutigcabha.
P13	“Yonkhe iminyaka ngeLusuku lweLusha kuba khona imicimbi, imihlangano nemakhonsethi eveni lonkhe.Kufanele singawukhohlwa umlandvo welive letfu,” kusho gogo aphetsa indzaba.Uyamamatseka ugona Buhle naVusi.
P14	——ImibutoNgubani lococa lendzaba? Ngubani lolalela lendzaba?Ebantfu labasha baseSoweto bebamasha bayaphi ngamhla ti- 16 Inhlaba ngemnyaka wanga 1976?Bebamashelani?Laba nini liholide lelilanga lamhla tili-16 Inhlaba ngemnyaka wanga 1976?
P15	——Tincwadzi letikuloluchungechungeLilanga LekubuyisanaLilanga LenkhululekoLilanga LemaguguLilanga Lemalungelo EluntfuLilanga LabomakeLilanga LetisebentiLilanga Lalabasha
P16	——Lendzaba isungulwe yabhalwa ngesiSwati njengencenye yemsebenti wetintfo tekufundza weZenex Ulwazi Lwethu ngemnyaka wanga 2020.

images:

illustrations/pages/1378000699.png
illustrations/pages/1378000299.png
illustrations/pages/1378000399.png
illustrations/pages/1378000499.png
illustrations/pages/1378000599.png
illustrations/pages/1378000699.png
illustrations/pages/1378000799.png
illustrations/pages/1378000899.png
illustrations/pages/1378000999.png
illustrations/pages/1378001099.png
illustrations/pages/1378001199.png
illustrations/pages/1378001299.png
illustrations/pages/1378001399.png

translations:

English (Translation)	Lusuku lweLusha	id=39067
isiNdebele (Translation)	Lusuku lweLusha	id=39068
isiXhosa (Translation)	Lusuku lweLusha	id=39069
isiZulu (Translation)	Lusuku lweLusha	id=39070
Sepedi (Translation)	Lusuku lweLusha	id=39071
Sesotho (Translation)	Lusuku lweLusha	id=39072
Tshivenda (Translation)	Lusuku lweLusha	id=39074
Xitsonga (Translation)	Lusuku lweLusha	id=39075
