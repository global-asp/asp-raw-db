url:	http://africanstorybook.org/reader.php?id=2388&d=0&a=1
id:	2388
title:	Ini Eca Opio Vile Angua Ngoni Ngonia
author:	Alice Ojobiru
artist:	Wiehan de Jager
lang:	Lugbarati
level:	Longer paragraphs
lic:	Creative Commons: Attribution 3.0
thumb:	http://africanstorybook.org/illustrations/covers/2388.png
desc:	Opio comes from a family of hunters. On his first day of the hunting experience

page_text:

P1	Ewu ndra agape 'bo 'disi ini ndra opio pi vile angua yo. 'Ba yi ndra o'duko yini ande ri si kaniku yi ndra azi nga yini angale 'boria.
P2	O'du alu,  ayyiko fu opio ni tu agara erini ovule eri ma paleko oko dori bizu a'dule ri si. Opi 'du ima oco 'di yi ki ra ku di angu yi vileri te. Sawa were ma vutia,  eri ma oco e'do 'yere odro. Opio bi yi ma vuti. Nzu sawa ezu. Etu dria erini andele 'boria,  eri avali. 'Da ma vutia eri nzu dika. Awini 'ima oco 'di yi esu ku.
P3	Od'du tre ma vutia,  emu pari azi 'ba were ni orizu yi vile katia ria. Mu aku azi ma tia,  yo di eyini,  ''ma odro 'yere o'du tre,  eyo ni si ma ande saaru tu. Male avali.'' Aku 'I nga 'yo,  mi ri va ande li. Mi le ewa ra ya?'' Yi ma ava ni eri nde tu risi,  mvu azini ra. Da ma vutia mu o'duko.
P4	Kamu enga 'bo,  econi angu ndre ku. Nzi azini opi 'I ma mile pale tre. Indikindi e'do agupi 'di ri ndre jo ma drilia. 'yo eyini,  "ife mani afa azi onzi tu ni. Ma eco angu ndre kilili tu ku." Jo ma eyi nga,  "Eyo azi onzini mi be yo. Angu ni di 'bo. Mi ndre nga mi edria ini ku ya? Etu ni pari ku ini dri. Ama ma sawa ini ni ri mudra eri. Ama avali inisi azini azi nga etu si. Mi aa ngoa? Ini emi vile angua yo ya?"
P5	Opio ozi zita karakara ini ma dria. E'do di ini le tu. Econi di o'duko dika ku. Opi pi ini ma eyi be nze eyo kpere obiyisi. Opio le ndra aa o'du azi alu dika erini ecozu ini nezu emu dika.
P6	O'biti si zi agu 'dii 'ini ecozu ini jizu yi vile angua ri ecezu. Le ndra 'ba yi vile ni ma ndre ini. Opi yo opio erini ma mu eyi vile angua drusi ondresi. Ma ndre angu vile agua vile ku. Ka angu ne vile ini ni nga dri atri vile te. Ka ngu ne kpi ima drilia,  ini nga eri ma vuti bi ra. Ika angu ne vile,  ini ni nga avi ra.
P7	Opio ye 'bani ecele idri 'dile. Dru 'dini ondresi,  e'do di mu kala aku yi vu ria. Le iye angu ne 'ima vutia. Te awini ne ku ye.
P8	'Ba 'di yi kamu opio ni ndre 'bo,  ori bi yi tu. E'do otre o'duko oru si,  "Opio,  mi eji 'dini a'dunia? Afa mi vuti bi pi 'di nga ama 'di ra." Opio 'yo,  "Ma agii,  afa ma vuti bii pi 'di 'ba omve "ini" Imi ori si. Ma ovu ndra vini ori si imile pale oko ri si."
P9	Eri nga ovu amadri orodri ru. Etu ka eca'bo ama azi nga azini ini ka eca'bo ama andeli.
P10	'Di ri di geri ini ni ecazu opio vile angua ri.

images:

illustrations/pages/1130.png
illustrations/pages/1131.png
illustrations/pages/1132.png
illustrations/pages/1133.png
illustrations/pages/1134.png
illustrations/pages/1135.png
illustrations/pages/1136.png
illustrations/pages/1130.png
illustrations/pages/1137.png
illustrations/pages/1138.png
illustrations/pages/1139.png

translations:

Afrikaans (Translation)	Hoe Die Nag Aan Opio Se Dorp Gekom Het	id=11503
Ekegusii (Translation)	Buna Obotuko Bwachete Ase Ekenyoro Ki’Opio	id=2372
English (Original)	How Night Came to Opio's Village	id=2102
French (Translation)	Comment La Nuit Vint Au Village D’Opioc	id=10841
Kikamba (Translation)	Ũndũ Kĩvindu Kyokie Ndũanĩ Ya Opio	id=2373
Kiswahili (Translation)	Jinsi Usiku Ulivyoingia Kijiji Cha Opio	id=8690
Kiswahili (Translation)	Usiku Unaingia Kijijini	id=16587
Luganda (Translation)	Engeri Ekiro Gye Kyajja Ku Kyalo Kya Kajoba	id=2375
Lumasaaba (Translation)	Isaambo Isi Shishiilima Sheetsila Mu Shaalo Sha Opio	id=3112
Lunyole (Translation)	Engeri Eyi Owiire Wajamo Mu Hitahere Hya Watindi	id=2389
Lunyole (Translation)	Esambo Eyi Wire Wajaambo Muhitehere Hy’Opio	id=8692
Maa (Translation)	Eneikunúnye Enkéwarie Emurúa E Opio	id=2777
Ng’aturkana (Translation)	Kona Abunio Aribu Nadakar a Opio	id=2390
Oluwanga (Translation)	Shinga Eshiro Shietsa Mulukoba Lwa Opio	id=2391
