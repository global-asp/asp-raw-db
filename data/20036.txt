url:	http://africanstorybook.org/reader.php?id=20036&d=0&a=1
id:	20036
title:	Morena Wa Dinonyana
author:	Tseliso Masolane
artist:	Wiehan de Jager
lang:	Sesotho (South Africa)
level:	Longer paragraphs
lic:	Creative Commons: Attribution 3.0
thumb:	http://africanstorybook.org/illustrations/covers/20036.png
desc:	Dinonyana di batla ho kgetha morena. E tla ba mang?

page_text:

P1	Kgalekgale, dinonyana di kile tsa ba le kopano. Di ne di batla morena, jwaloka batho le diphoofolo.

Ke nonyana efe e lokelang ho ba morena?
P2	"Ntsu, o matla ebile o na le borena!" ha rialo nonyana e nngwe.

"Tjhe, ha a na korone, ha a hweletsa, o utlwahala a saretswe haholo," ha rialo e nngwe.

"Mpshe, hobane o moholo haholo ebile o rora jwaloka tau," ha hweletsa e nngwe.

"Tjhe, ha a kgone ho fofa. Morena wa dinonyana o tlameha ho fofa."
P3	"Ke nahana hore ke lokela ho ba morena," ha rialo Pikoko, a sarolla setono sa hae. "Ke motle haholo."
 
"O itshepa haholo," ha rialo Sephooko. 

"Ke na le mahlo a maholohadi ho feta a nonyana efe kapa efe. Ke lokela ho ba morena."

"Tjhe, eseng wena, Sephooko," nonyana e nngwe ya hweletsa. "O a robala ha tsatsi le tjhaba!"
P4	Ka hoo, ha ba a ka ba fihla hole ka ho kgetha morena. Yaba nonyana e nngwe e ba le leqheka.

"Ya tla fofela hodimo ho feta ba bang e tla ba yena morena," ya rialo. 

"E, e," dinonyana tsohle tsa hweletsa, mme tsa fofela hodimo, hodimo sepakapakeng.
P5	Kgansi ya fofa letsatsi le le leng, ka ho otloloha ka hodima dithaba tse phahameng tsa lefatshe.

Ntsu ya fofa matsatsi a mabedi, sepakapakeng ka hodima dithaba. 

Empa Lenong la fofa matsatsi a mararo kaofela le sa emise, ka ho otloloha ho ya letsatsing. Hole ka hodima bona, dinonyana tsa utlwa Lenong le hweletsa, "Ke nna ya hodimohodimo, ke morena!"
P6	Empa ka hodima hae, Lenong a utlwa lentswe le lesesane, "Tswi, tswi, tswi! Ke nna ya hodimodimo, ke morena." E ne e le Motinyane, nonyana e nyenyane ho feta tsohle.

O ne a itshwarelletse mapheong a matla a Lenong ha a fofela sepakapakeng.
P7	"O ke ke wa ntlhola hape," ha rialo Lenong, mme a fofela hodimo moyeng.

A fofela hodimodimo ho fihlela a sa kgone ho fofa ho feta moo. "Ke hodimo ho feta nonyana efe kapa efe. Ke morena wa  lona!" a hweletsa.
P8	Empa ka tlasa lepheo la Lenong ha ipata nonyana e nyenyane haholo. "Tswi, tswi, tswi! Ke nna, e monyenyane ho feta bohle! Ke morena wa lona."

Lenong o ne a kgathetse haholo ho ka fofela hodimo ho feta moo.
P9	A phukallela fatshe ka nonyana e nyenyane e ntse  e le ka tlasa lepheo la hae.

Dinonyana tse ding di ne di kgenetse Motinyane.

Tsa mo emela, di loketse ho mo hlotha masiba.
P10	Empa Motinyane e monyenyane ya matjato o ile a bona kamoo dinonyana tse ding di halefileng kateng, mme a fofela mokoting wa noha o se nang letho.

Dinonyana tse  mo emetseng, tsa bolella Sephooko, "Ka mahlo a hao a maholo, o tlameha ho lebela mokoti mme o mo tshware ha a tswa." Kahoo, Sephookoa dula ka pela mokoti.
P11	Empa letsatsi le ne le tjhesa mme hang Sephooko a kgaleha.

Motinyane e monyenyane a hlahella hanyane ho tswa ka mokoting. Yare ha a bona hore Sephooko o robetse, a fofela hodimo a baleha.
P12	Sephooko o ne a swabile haholo ka hore ebe o tlohetse nonyana e nyenyane e phonyohe.

Hajwale o lokela feela ho tsoma bosiu. Motsheare, o a robala, moo dinonyana tse ding di sa mmoneng.

images:

illustrations/pages/306.png
illustrations/pages/292.png
illustrations/pages/295.png
illustrations/pages/293.png
illustrations/pages/294.png
illustrations/pages/296.png
illustrations/pages/299.png
illustrations/pages/300.png
illustrations/pages/301.png
illustrations/pages/302.png
illustrations/pages/305.png
illustrations/pages/304.png
illustrations/pages/307.png

translations:

Afrikaans (Translation)	Die Koning Van Die Voëls	id=10815
Afrikaans (Translation)	Koning Van Die Voëls	id=20077
Chinyanja (Translation)	Mfumu Ya Mbalame	id=15710
ChiTonga (Translation)	Mwami Wabayuni	id=15709
ChiTonga (Translation)	Mwami Wabayuni	id=18648
CiNyanja (Translation)	Mfumu Yambalame	id=18667
Dhopadhola (Translation)	Kere Pa Winyin	id=15763
English (Original)	King of the Birds	id=920
English (Adaptation)	The Clever Little Bird	id=5397
French (Translation)	Le Roi Des Oiseaux	id=12680
IciBemba (Translation)	Imfumu Yafyuuni	id=18687
isiXhosa (Translation)	Uncede Inkosi Yeentaka	id=17575
isiZulu (Translation)	Inkosi Yezinyoni	id=12645
isiZulu (Adaptation)	Ungcede Inkosi Yezinyoni	id=13601
Kikamba (Translation)	Musumbi Wa Nyunyi	id=3123
Kiswahili (Translation)	Mfalme Wa Ndege	id=3116
Lugbarati (Translation)	Opi Aria Yi Ni	id=3121
Lugwere (Translation)	Kabaka We Nyonyi	id=16552
Lumasaaba (Translation)	Umuyiinga We Binywiinywi	id=3117
Lumasaaba (Translation)	Umuyiinga We Binywiinywi	id=8697
Lunyole (Translation)	Habaha W’Enyuni	id=3119
Maa (Translation)	Olkínkí Le Oó Imotónyi	id=7206
Oluwanga (Translation)	Omwami Wa Amayoni	id=3120
Portuguese (Translation)	Rei Das Aves	id=16660
Sepedi (Translation)	Kgoši Ya Dinonyana	id=18160
Setswana (Translation)	Kgosi Ya Dinonyane	id=15043
SiLozi (Translation)	Mulena Walinyunywani	id=18730
Tshivenda (Translation)	Khosi Ya Zwiṋoni	id=18183
Xitsonga (Translation)	Hosinkulu Ya Swinyenyana	id=18871
