url:	http://africanstorybook.org/reader.php?id=11712&d=0&a=1
id:	11712
title:	Kgošidadi Ya Soweto: Kanegelo Ka Ga Basetsana Khumalo
author:	Missing
artist:	Mia du Plessis
lang:	Sepedi
level:	Longer paragraphs
lic:	Creative Commons: Attribution 3.0
thumb:	http://africanstorybook.org/illustrations/covers/11712.png
desc:	

page_text:

P1	Basetsana Makgalemele o belegetšwe motsetoropong wa Soweto. E be e le morwedi wa bararo go batswadi ba gagwe. Batswadi,  dikgaetšedi le buti wa gagwe ba be ba mmitša Bassie.
P2	Ge s sa le o monnyane,  o be a nale dihlong. O be a rata go opela le go tansa ka kamoreng ya gagwe. Basetsana o ile a feleletša ka go ba yo mongwe wa go tuma mo nageng ya gabo.
P3	Mo mafelelong o beke,  yena le dikgaetšedi tša gagwe be ba thuša batswadi ba bona go lefa mekitlana,  ka go dira marotho gomme ba a rekise kua lepatlelong la kgwele ya maoto.
P4	Ge a nale mengwaga ye lesometshela Basetsana o thopile difokatše pedi mo ngwageng,  e lego Mmasebotsana wa Soweto le Mmasebotsana wa Afrika borwa wa motho moso.
P5	O be a rata thuto ya ramathle gomme o rile ge a le mphatong wa marematlou a tšea maemo o godimo ka yona thuto yeo. O be a le gape moeteledi pele kua sekolong.
P6	O be na le toro ya go ka ba Mmasebotsana wa Afrika Borwa,  gomme toro yeo e fetogile nnete,  a be a tšea le meamo a bobedi mo phadišanong ya bo Mmasebotsana wa lefase.
P7	O rile go thopa sefoka sa Mmasebotsana wa Afrika Borwa,  ya ba mogasi mos telebišheneng. Mošomo wa gagwe mo telebišhene o dirile gore a bule lekala la gagwe la telebišhene. Ka se sebaka ke yo mongwe wa basadi bao ba atlegilego mo go tša kgwebo.
P8	Basetsana odumela gore motho o fiwa mpho gore a tle a e fetišetše go ba bangwe. O dira se,  ka go ithaopa ka go fa ka nako ya gagwe,  tšhelete le go bula mešomo ga bao ba e hlokago.
P9	Basetsana o be a tsebana le Nelson Mandela kudu. Ba be barata bana le thuto kudu gomme badumela gore setšhaba seo se rutegilego se tla thuša go lwantšha bohloki.
P10	Basetsana o nyalane le Romeo Khumalo gomme ga mmogo ba hlama lekala la Romeo and Basetsana Khumalo Family Foundation. Lekala,  le hlokomela ditšhiwana (bana bao ba hlokago batswadi). Basetsana le Romeo ba filwe bana ba bararo. Basetsana o rata karolo ya gagwe ya go ba motswadi le mme go bana ba gagwe gomme go ba mma o go tlotla kudukudu.
P11	Ka sebaka,  Basetsana o nale kgwebo ya gagwe yeo e bitšwago Basetsana Women Investment Holdings.
P12	Basetsana o re katlego ya gagwe e tlišwa ke kgotlelelo,  maikemišetšo le leratogile dilo tšeo adi dirago. O re bo botse ba motho ke phelo ya lerato le letsogo leo le fa go. Ke ka lebaka leo Basetsana e lego kgošigadi ya rena.

images:

illustrations/pages/8928.png
illustrations/pages/8921.png
illustrations/pages/8922.png
illustrations/pages/8923.png
illustrations/pages/8926.png
illustrations/pages/8924.png
illustrations/pages/8927.png
illustrations/pages/8925.png
illustrations/pages/8929.png
illustrations/pages/8930.png
illustrations/pages/8931.png
illustrations/pages/8932.png
illustrations/pages/8933.png

translations:

Afrikaans (Translation)	Die Koningin Van Soweto: Die Storie Van Basetsana Kumalo...	id=10910
English (Original)	Queen of Soweto: The Story of Basetsana Kumalo	id=8934
