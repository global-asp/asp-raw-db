url:	http://africanstorybook.org/reader.php?id=18279&d=0&a=1
id:	18279
title:	Adifudepɛfoɔ Kiundu
author:	Henrietta Afrani (OLE Ghana)
artist:	Zablon Alex Nguku
lang:	Asante Twi
level:	First paragraphs
lic:	Creative Commons: Attribution 4.0
thumb:	http://africanstorybook.org/illustrations/covers/18279.png
desc:	Adeɛ baako a Kiundu anigye ho paa ne sɛ ɔmma aduane a wɔde rekyɛ kwa biara ɛmpare no. Ɛbɛyɛ dɛn na watumi akɔ apontoɔ mmienu a ɛrekɔso dakoro wɔ nkuro ahodoɔ mmienu no ase?

page_text:

P1	Ɛmmerɛ bi a atwam,  ɔbarima bi a wɔfrɛ no Kiundu tenaa Nyamani akuraase. Na ɔdidi paa. Ne titirie ne ɛnam.
P2	Da koro bi,  ɔhene a ɔwɔ akuraase hɔ too nsa frɛɛ ne manfoɔ nyinaa sɛ wɔmmra ne babarima ayeforohyia ase.
P3	Kiundu san tee sɛ nnipa reka ayeforohyia apontoɔ foforɔ bi nso a ɛbɛba so wɔ kuro bi a ɛbɛn a wɔfrɛ no Katumbi. Kiundu dwenee sɛ,  "Ɛnti apontoɔ mmienu reba so da koro!"
P4	Kiundu kaa wɔ ne tirim sɛ,  "Ɛsɛ sɛ mekɔ apontoɔ mmienu yi nyinaa ase."  "Mɛnante akɔ Katumbi kane na masan m'akyi aba Nyamani."
P5	Kiundi sɔree anɔpa tutu nante kɔɔ Katumbi akuraase. Ɔkɔ duruu hɔ no ɔhunuu sɛ aduanenoafoɔ no gu so renoa nnuane no. Kiundu sii gyinaeɛ sɛ,  "Mɛsan m'akyi akɔ Nyamani na akyire yi masan aba ha."
P6	Kiundu san nante baa Nyamani a n'anidasoɔ ne sɛ ɔbɛduru hɔ no na ɛnam no aben. Afei deɛ,  na ɛkɔm de no. Nanso ɔkɔduruu hɔ no na nkurɔfoɔ no gu so renoa nnuane no.
P7	Ɔdwenee ho sɛ,  "Berɛ a mefirii Katumbi no na wɔrebɛhyɛ aseɛ anoa nnuane. Saa berɛ yi deɛ wɔawie nnuane no noa."  Enti Kiundu san nante kɔɔ Katumbi. Afei deɛ na ɛkɔm de no yie.
P8	Ɛberɛ a Kiundu kɔduruu Katumbi no,  na nkorɔfoɔ no adidi awie dada. Na wɔn a wɔtoo nsa frɛɛ wɔn no gu so de wɔn akyɛdeɛ rema ayeforɔkunu ne ayeforɔyere no. Kiundu deɛ na onni akyɛde biara a ɔde bɛma. Ɔno deɛ na aduane na ɔrepɛ adi.
P9	Kiundu abamu buu yie sɛ wannya aduane no bie. Ɔyɛɛ n'adwene sɛ ɔbɛsan n'akyi anante akɔ Nyarmani akuraase. Afei na ɛkɔm de no ɛna wabrɛ enti ɔnantee brɛoo.
P10	Ɛberɛ a ɔduruu Nyamani akuraase no,  na nkorɔfoɔ reto dwom redi asa. Na wɔadi aduane no nyinaa dada!
P11	Ɛberɛ a ɔtee sɛ aduane biara nni hɔ no,  Kiundu yɛɛ bɛtɛɛ. Wahwere nnam wɔ apontoɔ no mmienu nyinaa ase. Ɛberɛ a n'ani so tetee no no,  wɔnyaa koko bi a ɛwɔ kuruwa ketewaa bi mu nomeɛ!
P12	Kiundu de ɛkɔm san nante kɔɔ fie.

images:

illustrations/pages/9128.png
illustrations/pages/9128.png
illustrations/pages/9129.png
illustrations/pages/9130.png
illustrations/pages/9131.png
illustrations/pages/9132.png
illustrations/pages/9134.png
illustrations/pages/9135.png
illustrations/pages/9136.png
illustrations/pages/9137.png
illustrations/pages/9138.png
illustrations/pages/9139.png
illustrations/pages/9140.png

translations:

0 (Translation)	Kiundu Difudepɛfo No	id=18459
Amharic (Translation)	ገብጋባው ክንዴ	id=12003
Dagaare (Translation)	Kiundu, Bundi-Gbogbo Soba	id=17771
Dagbani/Dagbanli (Translation)	Kiundu Biɛmlana	id=18150
Dangme (Translation)	Kiundu Komdodomitsɛ	id=18340
Dhopadhola (Translation)	Otoyo Jaworo	id=15757
English (Original)	Greedy Kiundu	id=9133
English (Adaptation)	Greedy  Mairu	id=10264
Ewe (Translation)	Kiundu Ɖokuitɔdila	id=18180
Fante (Translation)	Kiundu Onyibernyi	id=18489
Ga (Translation)	Saki Hiɛjoolɔ	id=18291
Gonja (Translation)	Kiundu Kajɛ Wura	id=18212
Kasem (Translation)	Kiundu Na Ye Wochanyeno	id=18225
Lunyole (Translation)	Hiyubi  Ow'ogulyerye	id=11614
Mampruli (Translation)	Kiundu Beemdaana	id=19320
Ng’aturkana (Translation)	Kiundu Lokarorokanan	id=9771
Nzema (Translation)	Kiundu, Aleɛ Kpole Ne	id=18424
Portuguese (Translation)	Kiundu Guloso	id=16439
Sesotho (Lesotho) (Translation)	Ntate Meharo O Meharo	id=10626
Setswana (Translation)	Megagaru Ya Ga Abele	id=14961
Talen (Translation)	Poraong Kiundu	id=20362
