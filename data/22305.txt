url:	http://africanstorybook.org/reader.php?id=22305&d=0&a=1
id:	22305
title:	Rə́mé du kiŋgàn é ntèʼ
author:	Beatrice Tafon Takeh and Mbinkar Emmanuel Keelen
artist:	Wiehan de Jager
lang:	Lámnsoʼ
level:	First sentences
lic:	Creative Commons: Attribution 4.0
thumb:	http://africanstorybook.org/illustrations/covers/22305.png
desc:	Wàn kì dzə́ e kwaʼ

page_text:

P1	Yír yémé dzə̀ Kobole. A m dzə́ e ntèʼ a yì dzə̀ e dórín.
P2	Mò-oò ghán bóŋri à frur, e nèn lò e yèn kifá kímóʼ kí ke m yò-oò yiì ne e yèn.
P3	Nsə̀ŋ sí-iì dzə̀ é yúv, a sí dzə̀ nshòm si nshòm si.
P4	M nèn màʼày afrur vìy àdzə̀m e shèr kileʼ ji m du, e fèr a e wíri fó láʼ.
P5	Wíri-iì tíynin fo ndzə leey kér gháʼ.
P6	M shéʼ, e súúy jii, "Fèn dzə̀ kóy ndzə̀y a wú kér e yuv." Neno suúy jii, "Àáyà, m kwaʼ kém ji wìr cuurì a dzə̀ a pen fo yuv."
P7	Wír ámóʼó wàa biímé ji m suuy a rú. Aámóʼó kwàʼtì kév ji suuy a Neno rú. Vèr nèn kèʼ mbìʼ.
P8	Wìr wùmòʼ a wù wíy fó ntèʼ yìmòʼ kwaʼda nèn yòŋ jii, "Wìr wo wù yòŋèn kinyo kee réŋ kí fo vèn yòʼ dzə̀."
P9	Vèr nèn yòŋ kitávín jii, "A dzə̀ ji vèr yòʼ yòŋ réŋ, à nèn naàrì ver kifá kee shó."
P10	Wìr wo wiyìn və̀y nèn yòŋ jii, "Dzə̀ rə́m. Vèn yòʼ-oò yiì ne e yèn rə́m a?"
P11	Vèr nèn dzə̀r e wìr wo wiyìn və̀y jii, "Rə́mé dzə̀ ka?"
P12	Neno dzə́r jii, "Sí kér ver a? A dzə vèr lèm fen à?" Bó vèr yòʼ fə̀m-eè lo keèrí binèr si bìʼ fo wìr və̀y-iì ŋeemen ne e lày.

images:

illustrations/pages/10970.png
illustrations/pages/10965.png
illustrations/pages/10966.png
illustrations/pages/10967.png
illustrations/pages/10969.png
illustrations/pages/10970.png
illustrations/pages/10971.png
illustrations/pages/10973.png
illustrations/pages/10975.png
illustrations/pages/10976.png
illustrations/pages/10977.png
illustrations/pages/10979.png
illustrations/pages/10980.png

translations:

English (Translation)	Rainbow Visits The Village	id=11142
French (Translation)	Un Arc-En-Ciel De Passage Au Village	id=13774
Kiswahili (Original)	Siku tuliyouona upinde	id=11139
Portuguese (Translation)	O Arco-Íris Visita a Aldeia	id=18857
