url:	http://africanstorybook.org/reader.php?id=13077&d=0&a=1
id:	13077
title:	Indvodza Yekucala Nemfati Wekucala
author:	Lindokuhle Nkabinde and Slindile Sibiya
artist:	Jemma Kahn
lang:	Siswati
level:	First paragraphs
lic:	Creative Commons: Attribution 3.0
thumb:	http://africanstorybook.org/illustrations/covers/13077.png
desc:	Indzaba mayelana nebantfu bekucala emhlabeni. Bavela njengetinyoka ekujuleni echibini lelimnyama lelibandzako bafinyelela emhlabeni lokhanyako lonemibala. Batsite basakhuphukela emhlabeni letinyoka tagucuka netimo tato.

page_text:

P1	Kadzeni umhlaba usemusha,  tintsaba letinkhulu timbonye umhlaba njengengubo,  kanye netihlahla letindze letifinyelela esibhakabhakeni.
P2	Kulomhlaba,  bekunelichibi lelishonako lelimnyama,  litfulile libuye libandza.
P3	Ngaphantsi kwalelichibi bekunetinyoka lembili. Lenye yato beyihlotjiswe ngemakhekhevu kantsi lelenye beyiseyincane futsi itilungele.
P4	Ngalilenye lilanga,  bekunemvula lenemandla. Kukhanya kwembani kwafinyelela ekujuleni kwelichibi. Tinyoka tabona lingetulu lemhlaba lelimibalabala,  timo kanye netidalwa letinetinsiba. Ngalesikhatsi emanti avaleka futsi,  tinyoka atizange tikhohlwe ngebuhle letibubonile.
P5	"Angeke sikhone kuhlala kulelichibi lelimnyama lelibandzako sikhatsi lesidze",  bakhuluma bobabili. "Asambe ngetulu siyobona umhlaba." "Sitawuphila njani emhlabeni?" kwasho inyoka lencane. "Sitawuhula ngetisu tetfu."
P6	"Tinyoni tasemoyeni angeke tisihleke ngekutsi siphansi",  kusho umngani wakhe. "Angeke sitahume,  sitawuhamba!" Kancane kancane tinyoka tatihluba. Tacala tahlanganyela totimbili tabhukusha taphumela ngetulu ekukhanyeni.
P7	Ngalesikhatsi bafika lapho ekugcineni kwemanti,  kwenteka intfo lengakavami. Imisila yabo yehlukana kabili. Tamila tandla,  tinyawo netintwane. Ngaphansi kwetinhloko tabo kwamila imikhono lenetandla neminwe.
P8	Besebangasito tinyoka,  kodvwa bese kuyindvodza nemfati.
P9	"Sitokwakha umuti wetfu etintsabeni," kwasho umfati. "Njalo ekuseni sitawubona kuphuma kwelilanga sive kufutfumala emihlane yetfu." "Sitawunakekela tihlahla netjani, "Kwasho indvodza. "Bese siba bangani netinyoni kanye netilwane letitidalwa letesabekako."
P10	" Wota." Kwasho indvodza yekucala. "Ngiyeta," kwasho umfati wekucala. Babese bahamba bobabili emhlabeni wabo lomusha.

images:

illustrations/pages/1334.png
illustrations/pages/1335.png
illustrations/pages/1336.png
illustrations/pages/1337.png
illustrations/pages/1334.png
illustrations/pages/1338.png
illustrations/pages/1339.png
illustrations/pages/1340.png
illustrations/pages/1341.png
illustrations/pages/1342.png
illustrations/pages/1343.png

translations:

Afrikaans (Translation)	Die Eerste Man en Eerste Vrou	id=11285
Ekegusii (Translation)	Omosacha Omotang’Ani	id=2353
English (Original)	First Man and First Woman	id=2185
French (Translation)	Le Premier Homme Et La Première Femme	id=10761
isiZulu (Translation)	Indoda Yokuqala Nomfazi Wokuqala	id=2358
isiZulu (Translation)	Indoda Yokuqala Nomfazi Wokuqala	id=13023
Kikamba (Translation)	Mũndũũme Wa Mbee	id=2354
Kiswahili (Translation)	Mwanamme Na Mwanamke Wa Kwanza	id=2355
Lugbarati (Translation)	Agupi Oko Ri Oku Oko Ri	id=2360
Lugbarati (Official) (Translation)	Ágúpí Òkò Rɨ̀ Pɨ Òkʉ́ Òkò Rɨ̀ Be	id=8751
Lumasaaba (Translation)	Umusaani Umukiboole, Umukhasi Umukiboole	id=3085
Maa (Translation)	Olée Le Dukúya	id=2739
Ng’aturkana (Translation)	Ekile Lo Eking’Aren Ka Aberu Na Eking’Aren	id=2356
Oluwanga (Translation)	Omusatsa Wa Mbeli Omukhasi Wa Mbeli	id=2357
