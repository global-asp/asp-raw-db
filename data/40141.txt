url:	https://africanstorybook.org/reader.php?id=40141&d=0&a=1
id:	40141
title:	Njàkâs ŋêyn nyam mbòŋ
author:	Yoh Edelquin Nabi
artist:	Salim Kasamba
lang:	Kom
level:	First sentences
lic:	Creative Commons: Attribution 4.0
thumb:	http://africanstorybook.org/illustrations/covers/40141.png
desc:	Fɨ̀tɨ̂tɨ̀ fi nyam mbòŋ ì felɨ̀nɨ̀ adya ŋêyn njàkâs ì tofɨnɨ.

page_text:

P1	Wul gvèynsɨ̀ ɨ̀lvɨ̀ nɨn læ meyn nà kelɨ nyam mbòŋ ɨ̀lvɨ̀ ma yì dvɨyn meyn.
P2	Wù n-læ meyn nà kelɨ kɨmɨ njàkâs.@@Nyam mbòŋ nêyn njàkâs nà ghɨ̀ suynsɨ̀.
P3	Aleŋ a likfa ɨ  kfeyn, nyam mbòŋ ɨ bè sɨ̀ njàkâs na, "Ma bolɨ meyn chwòsɨ̀ layn."
P4	Nyam mbòŋ ɨ fi bè sɨ njàkâs na, "Ma bu nì yvɨ̀tɨ̀ layn."
P5	Njàkâs ɨ bèynsɨ̀ na, "Ma ni meyn fèl chwò nô và."
P6	Ɨtu' ɨ layn kfêynsɨ̀, nyam mbòŋ ɨ bè na, "Layn nì nà ghɨ achi a bɨ-a."
P7	Njàkâs ɨ bè sɨ ŋweyn na bò gvèyn gvi, wa bè na 'Moo.' A wù bè sɨ và na wà yvɨ̀tɨ.
P8	A na ghɨ nɨ̀ bɨsì-bɨsì ànkumtɨ achi, mbòŋ ɨ nì na, 'Moo!'@@Bò gvèyn ɨ visi na yì yvɨ̀tɨ.
P9	Bò gvèyn ɨ lì njàkâs na yì se' nà sî ndù nɨ̀ ibuyn.
P10	Njàkâs ɨ fèl achi a fɨblà.@@Yi nì se sɨ kfa, ma yì bol meyn chwòsɨ̀.
P11	Njàkâs ɨ bè sɨ nyam mbòŋ na, "Bò gvèyn nì bè na wu zᵫ và a libɨs ɨ kfè sɨ-a njwò."
P12	Nyam mbòŋ ɨ bè na, "Ma læ̀ se' a libɨs. Mɨ sɨ tonɨ̀-a lvɨ̀yn."

images:

illustrations/pages/15496.png
illustrations/pages/15491.png
illustrations/pages/15492.png
illustrations/pages/15493.png
illustrations/pages/15494.png
illustrations/pages/15495.png
illustrations/pages/15496.png
illustrations/pages/15497.png
illustrations/pages/15498.png
illustrations/pages/15499.png
illustrations/pages/15500.png
illustrations/pages/15501.png
illustrations/pages/15502.png

translations:

Afaan Oromo (Translation)	Sangaa fi Harree	id=24813
Amharic (Original)	በሬ እና አህያ	id=15505
Anii (Adaptation)	Nnakoro na garaŋkɔŋkɔŋɔ	id=39767
Babanki (Translation)	Fəmbyèʼè a fo wenə Mbòŋ	id=36977
English (Adaptation)	Donkey and Ox	id=18333
English (Adaptation)	Ox and Donkey	id=21628
Fulfulde Mbororoore (Translation)	Wamnde bee ngaari	id=38246
IsiNdebele (Zimbabwe) (Translation)	Inkabi loBabhemi	id=22173
Kῖmῖῖrũ  (Translation)	Ndegwa na Ntigiri	id=32823
Kiswahili (Translation)	Fahali na Punda	id=15612
Lusoga (Translation)	Ndogoyi ni Wante omulaaghe	id=27063
Oluwanga (Adaptation)	Isurusi Nende Isishiri	id=20346
Oshikwanyama (Translation)	Ondoongi no Hove	id=37048
Portuguese (Translation)	O Boi E O Burro	id=18844
