url:	http://africanstorybook.org/reader.php?id=18956&d=0&a=1
id:	18956
title:	Ngomunye Umgqibelo Ntambama Kushisa
author:	Fikile Khuboni and Pumla Mdontswa
artist:	Wiehan de Jager
lang:	isiZulu
level:	First paragraphs
lic:	Creative Commons: Attribution 3.0
thumb:	http://africanstorybook.org/illustrations/covers/18956.png
desc:	Ngomunye umGqibelo ntambama kushisa

page_text:

P1	Ngu Mgqibelo ntambama,  ilanga lalikhipa inhlanzi emanzini.
P2	"Zanele,  Nosipho no Sanele. Phumani niyodlala ngaphandle." Kusho umama. Nangempela saphuma silandelana.
P3	Khona manjalo kwezwakala uSanele ethi,  "Masihambeni siyodlala ngasemfuleni,  kupholile lapho." "Hhayi-bo! Umama wasitshela kahle ukuthi singayi ukuyobhukuda emfuleni." Kulanda uZanele. "Ngeke sibhukude,  sizozidlalela emthunzini eduze namanzi," kuphendula uSanele.
P4	Kodwa nokudlala nako,  kufakelana ukushisa noma ungahlala emthunzini eduze nomfula. Saqala ngokukhipha izicathulo kodwa ukushisa kwathi ngikhona. Sakhumula amahembe neziketi,  kodwa sasisezwela ukushisa.
P5	Ngokushesha safaka izinyawo zethu emfuleni ukuze sizipholise. Sathelana ngamanzi. Kwagcina ngokuthi sibe manzi te!
P6	"Kumnandi bakithi masivele sibhukudeni. Umama ngeke azi," kusho uNosipho. Sangena emanzini,  sashaya amadamudamu sibhukuda kumnandi. Sakhohlwa.
P7	Lashona ilanga,  saqala sagodola. "Ziphi izingubo zethu?" sibuzana sodwa. Sabheka,  sabheka,  do!
P8	Safuna phasi kwezihlahla. Ngubo wawula! Safuna esikhotheni,  do! Sabheka yonke indawo.
P9	Eduze nomfula kwakunezinkomo zizidlela,  ezinye zizetshisela utshani zinanela ubumnandi botshani. Kwathi lapho uZanele ebheka phezulu,  "Hhabe! Yini le esemlonyeni wenkomazi?" USanele waphendula ngokunganaki,  "Idla imbali ebomvu." Ngokushesha uNosipho wamemeza,  "Hehehe! Bhekisisa,  akuyona imbali,  ihembe lakho!"
P10	Thushu! Nansi enye inkomo,  nayo yayihlafuna okuluhlazana okwesibhakabhaka."Isiketi sami!" kumemeza uZanele.
P11	Sizokwenzenjani? Kwakumele siphindele ekhaya. Sahamba ngezimpahla zangaphansi,  siqhaqhazela sibheke ekhaya. Sasingasagodoliswa umoya opholile,  kodwa sasiqhaqhazeliswa isenzo sezinkomo. Sahamba sikhala,  "Izingubo zethu zidliwe izinkomo!"
P12	Ucabanga ukuthi umama wakholwa yindaba esasixoxa ngezinyembezi? LUTHO! Ngokushesha,  izinqe zethu zase zifudunyezwe induku.

images:

illustrations/pages/924.png
illustrations/pages/6337.png
illustrations/pages/925.png
illustrations/pages/927.png
illustrations/pages/926.png
illustrations/pages/928.png
illustrations/pages/1004.png
illustrations/pages/933.png
illustrations/pages/931.png
illustrations/pages/929.png
illustrations/pages/930.png
illustrations/pages/932.png
illustrations/pages/6635.png

translations:

Afrikaans (Translation)	'n Warm Saterdag Middag	id=11416
Afrikaans (Translation)	'n Baie Warm Saterdag Middag	id=11525
Afrikaans (Translation)	'n Warm Saterdag	id=20090
ChiTonga (Translation)	Bumwi Buzuba Masikati Mu Nsabata	id=18650
CiNyanja (Translation)	Cibelu Cina Cakupya Mumazulo	id=18659
Dhopadhola (Translation)	Mukaga Moro M’Olieth	id=15766
Ekegusii (Translation)	Omokubio Oyomo Orenge Gosamba Mono	id=3153
English (Original)	One Hot Saturday Afternoon	id=988
English (Translation)	A Hot Saturday	id=5394
English (Adaptation)	A Hot Saturday	id=13453
French (Translation)	Un Samedi Après-Midi De Grande Chaleur	id=10843
IciBemba (Translation)	Kasuba Kamo Pacibelushi Ninshi Nakukaba	id=18693
isiXhosa (Translation)	Ngenye  Imva Kwemini Eshushu Yangomgqibelo	id=3152
isiZulu (Translation)	Ngomunye Umgqibelo Ntambama Kushisa	id=3151
isiZulu (Translation)	Ngumunye Umgqibelo Ntambamba	id=13022
Kikamba (Translation)	Kiwioo Kimwe Kivyu Kya Wathanthatu	id=3150
Kiswahili (Translation)	Jumamosi Alasiri	id=3149
Kiswahili (Adaptation)	Jumamosi Moja Alasiri	id=18384
Kiswahili (Adaptation)	Jumamosi Moja Alasiri	id=19356
Lugbarati (Translation)	O’Du Azia Alu Driipi Tu Ondresi Ri	id=3157
Lugbarati (Official) (Translation)	O'dú Ázɨ́á Má Òndré Àngù Nɨ́ Drɨzʉ́ Tù Rɨ̀	id=8771
Lumasaaba (Translation)	Lihaangilwe Lye Lwa Khasesaba Lutweela Lweesi Kumuumu Kwaaburukhila Naabi	id=3148
Lunyole (Translation)	Ehy'egulo Hu Lw'omukaaga Olwaliho Ebbugumu	id=3145
Lunyole (Translation)	Ehy'egulo Hu Lw'omukaaga Olwaliho Ebbugumu	id=10250
Maa (Translation)	Enkolong E Jumamosi Nairowua	id=3158
Oluwanga (Translation)	Mwichuma Mushiteere  Shiomubasu Omululu	id=3154
Portuguese (Translation)	Uma Tarde De Sábado E Calor	id=18864
Rutooro (Translation)	Kyamukaga Kimu Nyamusana Mukyanda	id=14938
Sepedi (Translation)	Mokibelo Wa Go Fiša Tšhiritšhiri	id=1009
Sesotho (Lesotho) (Translation)	Moqebelo Hone Ho Chesa Haholo	id=3146
Sesotho (Lesotho) (Translation)	Moqebelo Hone Ho Chesa Haholo	id=12622
Sesotho (South Africa) (Translation)	Moqebelo O Mong O Tjhesang Haholo	id=20048
Setswana (Translation)	Letsatsi La Lamatlhatso Le Le Mogote	id=3147
SiLozi (Translation)	Lizazi Lenelicisa Haulu La Pelekelo	id=18737
siSwati (Translation)	Ngelusuku Lwekushisa Kakhulu Kwelilanga Ngengcibelo Ntsambama	id=13062
Tshivenda (Translation)	Masiari a Mugivhela U Fhisaho.	id=18319
Xitsonga (Translation)	Siku Rin’Wana Ro Hisa Ra Muqgivela Nindzhenga	id=18867
