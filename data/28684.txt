url:	https://africanstorybook.org/reader.php?id=28684&d=0&a=1
id:	28684
title:	Okubala   Kapiki
author:	Bakali Kasolo and Kyambogo  University
artist:	Magriet Brink
lang:	Lusoga
level:	Longer paragraphs
lic:	Creative Commons: Attribution 4.0
thumb:	https://africanstorybook.org/illustrations/covers/28684.png
desc:	Olufumo olufa ku kubala nokugabania. Ekitabo kyolufumo luno kyaghanirirwa aba Openeima. Kiidhukiza Bwesigwa.

page_text:

P1	Mama  Kasule  abaire  alikungula  Kapiki  okumala  Esaasira. Dhaabangi,  Mafaabi  ni  Dhaamuzungu bayamba  Mama  Kasule  mu  nimiro ye  ey'eiva  ku  lwa  Mukama  enco. Olwa  leero, abaana baja  kuyambaku  mu  kubala  n'okutaana  Kapiki. Agho meeni  Bbaabba  Kasule  atwale  ebisaanduuku  bya  Kapiki  abitane  mu  Kiya.
P2	Ekyabula  kiisa  abaana  ku  mulyango  ogw'enimiro. Basobola  okubona  enteenha  ya  Kapiki  embedde  okumpi  ni Namunkaire  ya  Bbaabaa  Kasule.  "Wo! Kapiki  omungi!" Mafaabi  ayogera  bw'asonkaku. "Ghaateekwa  okubaagho  Kapiki  lukumi!" Dhamuzungu  y'aseka." Ghazira  ngira! Bikumi  bibiri okusingira  irara!" Dhaabangi  t'aikiriza.
P3	Mama  Kasule  ali kuteegera  ku  mulyango. "Bana  mwenamwena, nsangaire  okubabona!" Y'alamusa  abaana. "Buti  tuje  tukole.  Kiidha  kubeetaagisa  Kapiki n'okumutaana mu bisaanduuku,  Kapiki 12 mu  buli  kisaanduuku. Ndi  n'ebisaanduuku 20. Babiri  ku imwe  buli  mulala  asobola  okutaana  ebisaanduuku 7 ono  omulala  asobola  okutaana ebisaanduuku 6."
P4	Abaana  beemerera  okwetoloola  enteena  ya  Kapiki. Boogera  ku  ngeri  edh'endhawulo  edh'okubala  Kapiki. "Ndoghooza  okubala  owange  mu 2, "Mafaabi  yakoba. "Nheenda  kubalira mu 4," Dhaamuzungu  yakoba, "Kyangu." Nja  kubalira  mu 3, okubaagho  endhawulo!" Dhaabangi  yayaniriza.
P5	Mu  bwangu,  abaana  baidwiza  ebisaanduuku 20. "Mulimo  mulungi!" Maama  Kasule  y'ewunhinkirira. "Mubone,  ghaligho  Kapiki  asigaire. Embiidhi  dhange  dheenda  Kapiki, kale  katugabaniemu  ono nadho, "agha  endoghooza. "Mutaanie  Kapiki  imeka mu  bisaanduuku? Ghasigairegho  Kapiki  imeka?" Abuuza  abaana.
P6	Omulimo  ogwiraku, gwa  kughandiika  mighendo ku  buli  kisaanduuku,  olwo  muyambe  Bbaabba  Kasule  okutwika  ebisaanduuku  ku  kyabula  kye. Bateekwa  kuta  kitundu  ku  bisaanduuku  ku luuyi  lulala  olw'ekyabula, ekitundu ku luuyi  olundi, okwazayaza  omugugu.
P7	"Kumpi  tumaze!" Bbaaaba  Kasule y'akoba. "Ka tubone, twendayo  ebisaanduuku  bimeka  okuta  buli  ku  luuyi okwazayaza  omugugu?"
P8	Mu  bwangu, ebisaanduuku  amakumi 20 bitwikiibwa ku  kyabula. Bbaabaa  Kasule  asuughiriza  omutima  ogw'ekyabula, y'avuga  okw'olekera  ekiya. "Obanga  nsobola  okutana  ebisaanduuku  byonabyona, "aloghooza  mwene, "Ndidha  kuba n'empiiya  edhimala  okuzimba  ekiyumba  ky'embiidhi  nsaalirize  abaana!"
P9	Eka  ki isaamba, Maama  Kasule  n'abaana  bafukirira  baasooloza  n'amakaba. Okughera  omukaaga, nga  bonabona  bakoowu. Maama Kasule  abakoba,"Kiseera  kya  kweghonia. Muyinza  okuteeba  kye mbategekeire  leero?"
P10	Aingira  mu  ndhu  okubanonera  ekinaabasamaaliriza.  Abaana  bamulinda  nga  baikaikamu  eno  bwe  bateebereza  kiki  ky'asobola  okubaleetera.  Bw'aikirira, ensagho  dh'eitaagho  lye nga dhizimbagataine!
P11	"Katubone  obanga  muteebye  kituufu!  Kiki  ekyaimwe  ekiri  mu  kyagi  leero?" Maama  Kasule  afungulula  ensagho  dh'eitaagho lye,  enteena  y'ebibala  ebya  kyenvu  by'agwa  ku  imeeza.  "Mubone,  mbaire  mutuufu!" Dhaamuzungu  yaadwira. Maama  Kasule  yaakoba  abaana, "Buti  mwidhukire  eiteeka. Mugabane  kyagayaga!  Ezira  afuna  kinene  oba  kitono  okusingaku  mwine!"
P12	Okusooka  abaana  babala  ebibala mu 2. Babala: 2, 4, 6, 8,10,12,14,16, ghaasigala  ekibala 1, ghonaghona  ebibala 17.
P13	Okwiraku, baagabana  ebibala   baayazayaza. Ghasigaire  ebibala 2. Abaana  baatoola  ebibala  baata  mu  nsagho  dhaabwe  okutwaala  eka. Buli  mwana  afuna  bimeka?
P14	"Ka  tusalemu  ebibala 2  twegabaniemu," Dhaamuzungu  y'agha  endoghooza. "Buli  muntu  anafuna  ebitundu  bimeka  eby'ekibala?" Mafaabi  abuuza. "Ndhidhi  eky'okwiramu!" Dhaabangi y'afenherera.
P15	Mu  kiseera  ekyo,  Bbaabba  Kasule  aira  okuva  mu Kiya.  Ekyabula ky'erere,  ni  Bbaabba  Kasule  ali kumwenha. "Kapiki  yenayena  mmutunze. Buti  nsobola  okuzimba ekiyumba  eky'embiidhi  mbagulire  omupiira  gwe  mwayenda." 
"Naagho!" abaana  baaghoghoigana."

images:

illustrations/pages/19442.png
illustrations/pages/19438.png
illustrations/pages/19439.png
illustrations/pages/19440.png
illustrations/pages/19441.png
illustrations/pages/19442.png
illustrations/pages/19443.png
illustrations/pages/19444.png
illustrations/pages/19445.png
illustrations/pages/19446.png
illustrations/pages/19447.png
illustrations/pages/19448.png
illustrations/pages/19449.png
illustrations/pages/19450.png
illustrations/pages/19451.png
illustrations/pages/19452.png
illustrations/pages/19453.png

translations:

English (Original)	Counting cabbages	id=19421
English (Adaptation)	(Colour-in) Counting cabbages	id=19454
isiNdebele (Translation)	Ukubala amakhabitjhi	id=21619
isiZulu (Translation)	Siyakwazi ukubala	id=19437
Kiswahili (Translation)	Kuhesabu Kabichi	id=21863
Luganda (Translation)	Okubala emboga	id=22990
Rufumbira (Translation)	Kubala Imboga	id=20745
Sesotho (South Africa) (Translation)	Ho bala dikhabetjhe	id=21593
Siswati (Translation)	Kubalwa kwemakhabishi	id=21598
