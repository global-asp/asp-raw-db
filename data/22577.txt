url:	https://africanstorybook.org/reader.php?id=22577&d=0&a=1
id:	22577
title:	Dimi naptǝ bǝrlabe kǝlanzǝn suluwuna
author:	Mohammed Alhaji Modu
artist:	Kenneth Boyowa Okitikpi
lang:	Kanuri
level:	First paragraphs
lic:	Creative Commons: Attribution 4.0
thumb:	https://africanstorybook.org/illustrations/covers/22577.png
desc:	Halben kǝlanǝm ciwandǝm yaye mashilwaro dawartǝne dǝgaima burwowaro walle kuru kam kǝlanǝmbenro walle.

page_text:

P1	Dimi bǝrnyilan karga. Naptǝ bǝrnyibe kǝlanzǝn suluwuna sǝ shawartǝ karaaro culuwo.

Lejin, lenjin, lenjin duwo Bultu kǝnanzǝ kawu kadabea kǝla fakkada.
P2	Daji Bultuga lewaro dawono, "Yaa Bultu lale, Yaa Bultu lale, Yaa Bultu lale," shinson lewa dajinbadǝ, Bultube Dimiro guljiwo, "Lewa ngǝwoso gǝnyi
awonǝm laa de kǝnanyi yeje duwo," wono.
P3	Sa Dimiye ngai fanzǝnan, guda gowono. 

Sǝgashin, sǝgashin, sǝgashin duwo bunaram Bǝndibero najiwo, kozǝ shitin dawono. 

Bultu ye gǝya! gǝya! gǝya! shiga kadujin duwo lezǝ shim Bǝndibero katti tǝlzǝgǝ dawono.
P4	Bǝndiye Bulturo, "Kwana adǝ bunaramndeman Kamye kajinbaro wa walgono? Shimdero katti figǝmindǝ!" wono. 

Bultuye jaawuga kaino, "A'a Alanguwuro bǝrzǝmba gǝnyide takko. Kǝmbunyide kadungo!" wono.
P5	Bǝndiye wono, "Bultu, nyi ye kǝmbunyi diya, adǝro wuye nyiga dunge wa duwo kadim? Adǝro wande wuga shiruwusǝmi diya." Wono.
P6	Daji Bǝndiye Dimiro wono, "Ngamaro karaaro kadim?" 

Dimiye jaawuga kaino, "Wuye karaaro kadiko de sawu wudǝ Malǝm nankadǝro."
P7	Bǝndiye wono, "Nda allo ruwone rukke haiyamaro
kǝrmalǝmdǝa tawattaaro." Dimiye jaawuga kaino, "Allonyidǝ zau maro zaude."

Bǝndiye wono, "Shiwal ba abi nǝmzaunzǝ yaye gulle. Wuro awo laa tǝyerinma mbeji wawo?"
P8	Dimiye wono, "Allodǝ sǝmo Bultuye." 

Daji Bǝndiye sǝmo Bultuyega mbǝrǝk mbǝksǝ Dimiro kaino. 

Dimiye sǝmo Bultubedǝa sǝmowu, shimye kǝmǝtdǝ jiwi kǝmagǝnbero sǝkkǝ sutulu Bǝndiro caino.
P9	Bǝndiye sǝmo Bultubega jigǝroa zauro kǝji. 

Shiye Dimiga ciworo, "Sǝmo faldǝ ye kudoro mowonjin wa?"
P10	Dimiye wono, "Barganǝmin nyiro kudoro mowonjin ke." Daji sǝmo Bultube faldǝ ye nzoksǝ Dimiro hajiwo.

Dimiye sǝmodǝga sǝmowu cabedǝgai jiwi kǝmagǝnbero sǝkkǝ lǝpsǝ sutuluwu Bǝndiro caino.
P11	Kuruson, Bǝndiye Dimiro wono, "Karawidǝ yen mowonjin wa?" Dimiye jaawuga kaino, "Tǝmangǝna mowonjin barranǝmin." 

Bultuye adǝ fangonnya, daji ronzǝ suluwingairo kangulero ciluwo, loi, loi, loi, loi. Bǝndiye, sǝlang, sǝlang, sǝlang, ngawonzǝro ndǝpciwo.
P12	"Adǝma kǝndǝga karaabega," Dimiye wono, "Daji fatoro waltǝnama ngǝla wo."

images:

illustrations/pages/26535.png
illustrations/pages/26535.png
illustrations/pages/26536.png
illustrations/pages/26537.png
illustrations/pages/26538.png
illustrations/pages/26539.png
illustrations/pages/26540.png
illustrations/pages/26541.png
illustrations/pages/26542.png
illustrations/pages/26543.png
illustrations/pages/26544.png
illustrations/pages/26545.png
illustrations/pages/26546.png

translations:

Ateso (Translation)	Amer eke no bu Tawney pas	id=23269
English (Translation)	Sheep who got tired of city life	id=22971
Kinyarwanda (Translation)	Intama yarambiwe ubuzima bwo mu mujyi	id=26167
Kiswahili (Translation)	Kondoo aliyechoka na maisha ya jijini	id=24751
Luganda (Translation)	Wandiiga eya Koowa Obulamu Bw'ekibuga	id=22992
Luganda (Translation)	Wandiga Eyakoowa Obulamu Bw'ekibuga	id=23008
Luganda (Translation)	Endiga eyakoowa obulamu bwe'kibuga	id=23113
Lusoga (Translation)	Wantaama eyakoowa n'ekibuga	id=28509
Rukiga (Translation)	Entama eyatamirwe amagara ge tawuni	id=23112
Runyankore (Translation)	Sheep who got tired of city life	id=22994
Runyankore (Translation)	Entaama eyaruhire amagara go' mukibuga	id=24199
