url:	http://africanstorybook.org/reader.php?id=16341&d=0&a=1
id:	16341
title:	Mtoto Wa Kima
author:	Ursula Nafula
artist:	Jesse Breytenbach
lang:	Kiswahili
level:	First paragraphs
lic:	Creative Commons: Attribution 3.0
thumb:	http://africanstorybook.org/illustrations/covers/16341.png
desc:	Watoto wote wa mama kima wanafariki na huzuni wake unazidi kuwa mkubwa.  Anapomzaa mtoto mwingine

page_text:

P1	Katika msitu wa Miwa,  aliishi Kima aliyehuzunika. Kila alipozaa mtoto,  aliaga dunia.
P2	Uchungu wa kuwapoteza watoto ulimfanya Kima kuruka juu na chini. Angeruka kutoka tawi moja hadi lingine huku akilia,  "Kwi! Kwi! Kwi!"
P3	Kima alihuzunika zaidi alipowaona kima wengine wakiwa na watoto wao.
P4	Kima mwenye huzuni alikuwa na tabia ya kuketi juu ya tawi na kuangalia juu! Siku zilivyopita,  Kima alilia zaidi na zaidi.
P5	Baadaye,  alizaa mtoto mwingine. Aliamua kumpeleka njiani ili watu wote waliopita wamwone na kumtakia heri.
P6	Siku moja,  Kima alishuka kutoka mtini na kumweka mtoto wake njiani. Wakati huo,  mwindaji mmoja alikuwa akirudi nyumbani. Alimwona mtoto wa Kima aliyelala kando ya njia.
P7	Mwindaji huyo alimbeba mtoto wa Kima na kumpeleka nyumbani kwake. Alipofika,  kila mmoja wa wanawe watatu alitaka kumbeba mtoto wa Kima.
P8	Walicheza na kuimba: Mtupe juu! Mtupe chini! Nitupie mimi! Mtupie yeye! Walimtupa mtoto wa Kima kutoka kwa mmoja hadi kwa mwingine.
P9	Walipokuwa wakicheza na mtoto wa Kima,  mama Kima alijificha mtini na kuwaangalia. Alihofia kwamba mwanawe angekufa kama wale wengine.
P10	Mke wa mwindaji aliwaona wanawe wakicheza na yule mtoto wa Kima. "Tahadharini wanangu! Hebu mleteni hapa. Mtamwangusha!" Akasema.
P11	Alimshika mtoto wa Kima na kumbariki.
P12	Kisha mke wa mwindaji alimweka mtoto wa Kima chini. Mama Kima akamchukuwa na kumbeba mtoto wake kifuani. Halafu akatoweka mtini. Hakumpoteza tena mtoto mwingine!

images:

illustrations/pages/16338.png
illustrations/pages/16328.png
illustrations/pages/16329.png
illustrations/pages/16330.png
illustrations/pages/16331.png
illustrations/pages/16332.png
illustrations/pages/16333.png
illustrations/pages/16334.png
illustrations/pages/16335.png
illustrations/pages/16336.png
illustrations/pages/16337.png
illustrations/pages/16338.png
illustrations/pages/16339.png

translations:

Dhopadhola (Translation)	Oŋer Gi Cipa Jadwar	id=15764
English (Original)	Monkey and the Hunter’S Wife	id=9051
English (Adaptation)	Monkey's Visit to the Hunter's Home	id=10273
English (Adaptation)	Monkey's Child	id=16342
French (Translation)	Maman Singe Et La Femme Du Chasseur	id=10183
Gurene (Translation)	~Maaŋa La Tu’Usa Pↄga	id=12668
isiZulu (Translation)	Umfene Nonkosikazi Womzingeli	id=10950
Kinyarwanda (Translation)	Inkende N'umugore W'umuhigi	id=11469
Kinyarwanda (Translation)	Inkende N'umugore W'umuhigi	id=11481
Kiswahili (Translation)	Mwana Wa Tumbili	id=10166
Kiswahili (Translation)	Mtoto Wa Kima	id=12915
Kiswahili (Adaptation)	Mwana Wa Tumbili	id=16340
Lunyole (Translation)	Ekima N’Omuhasi W’Omuŋiimi	id=11908
Oluwanga (Translation)	Omwana Wa Lishene	id=12958
Setswana (Translation)	Tshwene Le Mosadi Wa Motsomi	id=11155
Setswana (Translation)	Tshwene Le Mosadi Wa Motsumi	id=14946
