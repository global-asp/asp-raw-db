url:	http://africanstorybook.org/reader.php?id=17524&d=0&a=1
id:	17524
title:	Ihlathi Leenyoka
author:	Xolisa Guzula
artist:	Rob Owen
lang:	isiXhosa
level:	Longer paragraphs
lic:	Creative Commons: Attribution 4.0
thumb:	http://africanstorybook.org/illustrations/covers/17524.png
desc:	Amantombazana amathathu ahamba ayokutheza ehlathini. Nakubeni umakhulu wawo wayewayalile

page_text:

P1	Ilali iSinyaire ijikelezwe ziinduli neentaba. Kuhlala iinyoka ezininzi kwihlathi elikwezi ntaba. Eyona nyoka inkulu yayibizwa ngokuba yi-Unyalego ngabantu belali. Le nyoka yayisoyikisa abantu abaninzi kuba yayiginya ibimbilize iibhokhwe kunye neegusha ezipheleleyo.
P2	Ngenye imini uApiyo,  u-Ajoh kunye noAtieno babesiya ehlathini beyokutheza. Umakhulu wala mantombazana wayewalumkisile wathi,  "Nilumkele u-Unyalego inyoka enkulu. Ningathathi nenye into ehlathini ngaphandle kweenkuni." U-Ajoh akazange ayihoye nokuyihoya into awayeyixelelwa ngumakhulu wakhe.
P3	Amantombazana apakisha umphako wobisi,  iibhanana,  ibhatata kunye namanzi. Athatha neentambo zokubopha inyanda kunye nezembe lokugawula iinkuni. Ahamba ke aphathelela ukuya ehlathini.
P4	Endleleni amantombazana ayehamba ezincokolela nje futhi ehleka,  kumnandi. U-Apiyo owayemdala kubo bonke wavakala esithi,  "Thulani. Sele sisondele apho kuhlala khona u-Unyalego."
P5	U-Atieno wathi,  "Yehake,  khanijonje nanga amazinyo ka-Unyalego abugolide,  masiwathatheni." U-Apiyo wabakhumbuza,  "Ningalibali imiyalelo kamakhulu. Akufanelanga ukuba sithathe nantoni na apha ehlathini ngaphandle kweenkuni."
P6	U-Ajoh wathi,  "Andiyikholelwa mna into ethethwa ngumakhulu. Ndicinga ukuba ubesitsho nje kuba engafuni ukuba sizithathele izinto esizithandayo. Unomona umakhulu. Ndiza kuwathatha mna la mazinyo egolide." Oodadewabo bakhathazeka kakhulu ngale nto. "Ajoh,  uze ungathi khange sikuxelele." U-Ajoh akazange abahoye.
P7	Kwathi kusenjalo kwathi gqi u-Unyalego ezokukhangela amazinyo akhe. Wacaphuka kakhulu akungawaboni. U-Unyalego weva amantombazana encokola futhi ehleka. Wazimela phantsi kwelitye elikhulu elalikufutshane nendlela amantombazana ayeza kudlula kuyo.
P8	Amantombazana ayethwele iinyanda entloko. Eva ngomsindo wenyoka efuthayo,  "Fu-u-u-u-u-u-u-u-u!" Oothuka azama ukuzimela. Nankuya u-Unyalego phambi kwabo evule umlomo wakhe elindele ukuluma.
P9	U-Unyalego wawabuza amantombazana wathi,  "Ngubani othathe amazinyo am egolide?" Akuzange kubekho mntu uphendulayo. Inyoka yathi ndiza kumfumana umntu owabileyo. "Lo ongenatyala uza kucula kakuhle angayenzi impazamo kodwa lowo onetyala yena uza kuthi xa ecula kwenzeke impazamo. Uza kuba kukutya kwam kweentsuku ezintathu ezizayo!"
P10	U-Apiyo waqala wacula kakuhle akabinangxaki. Kwalandela u-Atieno,  naye wacula kakuhle.
P11	Ekugqibeleni kwacula u-Ajoh. Wayenexhala kakhulu. Wathi xa eqala ukucula ilizwi latshothoza namazwi engoma akavakala kakuhle. Wakhwaza u-Unyalego wathi,  "Awukwazi ukucula kakuhle njengabanye?" Inyoka yabona ukuba nguye Kanye u-Ajoh owayethathe amazinyo egolide.
P12	Bimbilili! U-Unyalego wamginya u-Ajoh. Oodadewabo babaleka bagoduka bayokuxela esi senzo sibi kangaka esenzekileyo.

images:

illustrations/pages/10763.png
illustrations/pages/10763.png
illustrations/pages/10765.png
illustrations/pages/10766.png
illustrations/pages/10767.png
illustrations/pages/10769.png
illustrations/pages/10770.png
illustrations/pages/10771.png
illustrations/pages/10772.png
illustrations/pages/10773.png
illustrations/pages/10774.png
illustrations/pages/10775.png
illustrations/pages/10776.png

translations:

Afrikaans (Translation)	Woud Van Slange	id=20057
ChiTonga (Translation)	Cisaka Canzoka	id=18645
CiNyanja (Translation)	Sanga La Njoka	id=18662
Dhopadhola (Translation)	Lul Thwol	id=15738
English (Original)	Forest of Snakes	id=13265
English (Adaptation)	The Evil Forest	id=14414
French (Translation)	La Forêt Des Serpents	id=13772
IciBemba (Translation)	Insoka Isha Mumpanga	id=18682
isiZulu (Translation)	Inyoka Yehlathi, Umagilogilo	id=16094
Kinyarwanda (Translation)	Ishyamba Ribamo Inzoka	id=17460
Kiswahili (Translation)	Msitu Wa Nyoka	id=13309
Ng’aturkana (Translation)	Amoni  Ang’Imunio	id=13310
Olunyala (Translation)	Esichakha Esya Chinjukha	id=13266
Oluwanga (Translation)	Omutsuru Kwe Tsinzukha	id=13311
Portuguese (Translation)	A Floresta De Cobras	id=16581
Sepedi (Translation)	Lešoka La Dinoga	id=18996
Sesotho (South Africa) (Translation)	Moru Wa Dinoha	id=20026
Setswana (Translation)	Sekgwa Sa Dinoga	id=14954
Setswana (Translation)	Naga Ya Dinoga	id=15462
SiLozi (Translation)	Linoha Zamwa Mushitu	id=18708
Tshivenda (Translation)	Ḓaka Ḽa Dziṋowa	id=18296
Xitsonga (Translation)	Xihlahla Xa Tinyoka	id=18880
