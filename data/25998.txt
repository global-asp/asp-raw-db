url:	https://africanstorybook.org/reader.php?id=25998&d=0&a=1
id:	25998
title:	Ndhuba, Mwezi, ni Maadhi
author:	Daudi Waidhuuba-Isendabaguzi and Kyambogo  University
artist:	Salim Kasamba
lang:	Lusoga
level:	First paragraphs
lic:	Creative Commons: Attribution 4.0
thumb:	https://africanstorybook.org/illustrations/covers/25998.png
desc:	Luno nolugero olweki Dhopadhola olwinhongola lwaki omwezi nendhuba biba ku igulu.

page_text:

P1	Emyaka kamaala einhuma ere, Ndhuba ni Maadhi baali bagonzania ebitaloodheka. Nga bombi baba ghalala ku nsi kuno.
P2	Ndhuba yateranga yaja yaakyaliraku Maadhi, aye Maadhi ti yaajaaku kukyalira Ndhuba.
P3	Ekyalwa eira Ndhuba yalwa yaabuuzaaku Maadhi lwaki ti yajangaku kumukyalira.
Maadhi yamwiramu ati endhu ya Ndhuba yali ntono inho ekibitiriire.Ati: "Bwendidha n'abantu bange ab'eka tuja bwakukubingira ku luya."
P4	Agho Maadhi yaakoba ati: "Bwoyenda nkukyalire weekolere oluya nga lugazi inho. Ndi n'abantu kamaala, era beetaaga agh'okuba nga ghagazi gheene. 
Ndhuba yaasuubiza okukolaoluya olugazi einho.
Ndhuba yaasuubiza okukola oluya olugazi einho
P5	Agho Ndhuba yaira eka ye mukaziwe Mwezi, eyamusangaaza nga ali kumwenheregeta inho. Ndhuba yaakobera Mwezi kyasuubiiza Maadhi.
P6	Olunaku olwairirira yaatoolera okukola oluya olukologho mwanaghayira ni mukagwawe.
P7	Olwamala okukola oluya ati nga akoba Maadhi kwidha kubakyalira.       `
P8	Maadhi bweyatuuka, yaabuuza Ndhuba oba nga bwanjira ti ghaabe buzibu.
Ndhuba yaamwiramu ati: "Busa ghazira buzibu. Mukagwa njira.
P9	Maadhi yaatoolera okukuuluula nga anjira.
Yaidha n'engoina, n'ebyeike, ebikere, emisota, amakovu, emidindiri, enkudu, n'ebintu ebindi byonabyona ebisula mu maadhi
P10	Ti bwalwa Maadhi yaaba nga ghaatuuse bwomwemereramu akukoma mu bivu. Yaabuuza Ndhuba oba nga kyali kikaali kuba na buzibu bwe yeeyongera okunjira. Ndhuba kabiri yairamu ati: "Busa." Kale ababa mu maadhi abandi banjiragho.
P11	Maadhi yaja nga yeeyongera yaatuuka ku buleeyi obw'omuntu okuva ku bigere okutuuka ku mutwe. Yabuuza Ndhuba ati: "Kikaasoboka abantu bange okungiragho?" Ndhuba ni Mwezi bombi bairamu bati: "Yii."    
Maadhi yeeyongera okunjiragho, okutuusa Ndhuba ni Mwezi bwe baali  n'okutyama bwa kungulu ku kasolya ak'endhu yaibwe.
P12	Abantu ba Maadhi baayongera okunjiragho. Era tibwalwa batuuka ku ngulu okw'endhu 
Ndhuba ni Mwezi kyabakaka okuja okuba ku igulu. Okuva olwo baba eyo ku igulu tibavangayo.

images:

illustrations/pages/25567.png
illustrations/pages/25557.png
illustrations/pages/25558.png
illustrations/pages/25559.png
illustrations/pages/25560.png
illustrations/pages/25561.png
illustrations/pages/25562.png
illustrations/pages/25563.png
illustrations/pages/25564.png
illustrations/pages/25565.png
illustrations/pages/25566.png
illustrations/pages/25567.png
illustrations/pages/25568.png

translations:

Dhopadhola (Original)	Waŋ Ceŋ, Dwe, kodi Pi	id=21972
English (Translation)	Sun, Moon, and Water	id=21974
Kiswahili (Translation)	Jua, Mwezi, na Maji	id=22081
Oluwanga (Translation)	Omubasu, Omwesi nende Amatsi	id=22835
