url:	http://africanstorybook.org/reader.php?id=2337&d=0&a=1
id:	2337
title:	Muŋubebe
author:	Gershom Hirome
artist:	Catherine Groenewald
lang:	Lunyole
level:	Longer paragraphs
lic:	Creative Commons: Attribution 3.0
thumb:	http://africanstorybook.org/illustrations/covers/2337.png
desc:	Ŋaaliŋo omuseere owaali omuŋubeebe ni ŋaŋuma hiitu kadi hirala ehi gaali n’aŋanga ohuhola bulaŋi. Nyina niye gehaliriha obuŋubeebe bubwe  coka semwana n’atategeera buŋubeebe wa musaani. Ehiseera hyola semwana gamubbinga ŋango. Nyina ng’asalaŋo atiine n’omwana wuwe. Biina ebyola hu Muŋubeebe ni nyina?

page_text:

P1	Hale hale,  yaliyo omulimi n'omuhasi wuwe abali n'omwana omulala yeŋene,  omuseere ni bamulanga baati Muŋubebe.
P2	Lulala Muŋubebe ni gaali n'aja ohulobba embusi ng'olwiga lw'embusi luhanula esaati yiye. Nyina ni gamutuma hwiduka ohugula episyo amutungire esaati yiye,  Muŋubebe gagula episyo ng'ayita mu saŋu y'esaati yiye.
P3	Ne ni gaali ni gagamayo engo,  gageene abaseere bahye ni bagudula ahapira ng'aŋo abegataho. Episyo yaŋwa musaŋu y'esaati yagwa ng'egota. Ni gaagama engo nga nyina amuloma ati,  "Mwana wange sooholanga otyo. Olundi otanga episyo hu hapapula." Nga Muŋubebe agaluhamo ati,  "Kale maama,  tegeeye,."
P4	Olunaku olundi,  semwana gamuloma ohuja ohuloobba embusi. Nga Muŋubebe ahebulira ehi nyina gamuloma,  nga getwiha embusi hu mutwe. Embusi yasamba era yamuŋalagata omutwe ng'amafuugi gatagiha ohwituluha mu weeni wuwe. Nga semwana amuloma ati,  "Onaheŋwemo ŋali obuŋubebe? Embusi bajitamo omugoye nga bajihwesa baŋira baloobba! Obanga soŋanga hutegeera ehi bahuloma,  buja huŋwa ŋango ŋano."
P5	Nindi olundi,  nga semwana amutuma ohugula enyama mu hatale. Ni gahebulira ehi semwana gamuloma,  Muŋubebe gasidiha omugoye mu nyama ng'atagiha ohuyihwehwesa paka yingo. Gaŋiitaho n'ohuduluma nga po hwataaye asangaase semwana. Oŋeega oti,  Muŋubebe goola engo enyama n'efaana yitye?
P6	Semwana ganyiiga ng'amuloma ohusoloosamo otutwe amuŋwere ŋango. Nyina ni gaŋulira ehi wamwe alomire musaani yaawe,  gasalaŋo ohutiina n'omusani. Ni batiina,  baginga olwigi lw'ohufumbiro ohubaho nehy'ohutandihiraho ohutongola enyumba.
P7	Bagenda baŋesa ahateŋama aye ndi bafuna ŋahutongola enyumba. Ni weera,  basalaŋo ohuniina omusaala baŋenyuhe ohwo.
P8	Baali bahaniina omusaala,  ko ni bahahwesa olwigi ohuluninia, nga baŋulira amajanjasi ŋaasi w'omusaala. Ni bahejayo nga babona abasaaja mukaaga abahambwe ni bali n'agaguniya. Ehyo hyabatiisa bugali balehula olwigi lwagwa ŋaasi. Ohufuumuha hw'olwigi hwatiisa abasaaja bala ebyembaha ebyene banyalagataŋo embiro baleha aŋo hiisi ehi baali ni nahyo.
P9	Nga Muŋubebe ni nyina baninuha hu musaala. Ni basituula agasaŋu,  bageenemo ebbesa,  engoye,  n'ebbulangiti,  ebibali ni benda ohutagiha ehidaala. Era amangu dala bafuna ehifo ehyohutongolamo enyumba,  nga besenga aŋo mu sanyu.

images:

illustrations/pages/1392.png
illustrations/pages/1389.png
illustrations/pages/2127.png
illustrations/pages/1390.png
illustrations/pages/1391.png
illustrations/pages/1392.png
illustrations/pages/1393.png
illustrations/pages/1394.png
illustrations/pages/1395.png
illustrations/pages/1396.png
illustrations/pages/1397.png

translations:

Afrikaans (Translation)	Kisirusiru, Die Dwase Kind	id=11324
English (Original)	Kisirusiru, the Foolish One	id=2129
Kiswahili (Translation)	Kisirusiru, Mjinga	id=2335
Lugbarati (Translation)	‘Aza’Bo, Ba Aza Be Ri	id=2336
Lumasaaba (Translation)	Lukano Lwa Kusilu	id=2769
Maa (Translation)	Olmódáí Ojî Kisirusiru	id=2779
Ng’aturkana (Translation)	Kisurusur, Ekabang’Abang’At	id=2338
Oluwanga (Translation)	Kisirusiru, We Eshiyingwa	id=2339
