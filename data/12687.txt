url:	http://africanstorybook.org/reader.php?id=12687&d=0&a=1
id:	12687
title:	Nelima Atajirika
author:	Brigid Simiyu
artist:	Mango Tree
lang:	Kiswahili
level:	First paragraphs
lic:	Creative Commons: Attribution 4.0
thumb:	http://africanstorybook.org/illustrations/covers/12687.png
desc:	Wasichana wawili  wadogo wanakwenda safari ya kutafuta chakula. Wote wanamkuta mwanamke mkongwe njiani

page_text:

P1	Hapo zamani za kale,  kulikuwa na yatima wawili,  Nelima na Nambuya. Waliishi katika shamba lisilokuwa na rutuba. Kwa muda mrefu hakukunyesha na hawakuwa na chakula. Walilazimika kwenda mbali kutafuta chakula.
P2	Nelima alikuwa mnyamavu,  mnyenyekevu na alipenda kusaidia. Dadake Nambuya alikuwa mwenye kiburi na hakumsikiza yeyote. Hakuwajali watu wengine.
P3	Siku moja,  Nelima na Nambuya walipoamka,  walitambua kwamba hawakuwa na chochote cha kula. Walilazimika kutafuta chakula. Kila mmoja alikwenda kutafuta upande tofauti.
P4	Wakati huo huo,  aliishi Bi Kizee mmoja aliyeitwa Netasile. Netasile alikuwa na ugonjwa wa ukoma na mwili wake ulijaa vidonda. Watu wa kijiji chake walikua na imani kuwa angeweza kumpa mtu utajiri.
P5	Alipokwenda kutafuta chakula,  Nambuya alikutana na Bi Kizee Netasile. Netasile akamwita,  "Mwanangu,  u hali gani? Unatoka wapi?  Unakwenda wapi?"
P6	Nambuya alijibu maswali yote kwa dharau. Netasile hakusita,  akasema,  "Nibebe unipeleke nyumbani kwangu nami nitakwambia la kufanya."
P7	Nambuya,  kwa kiburi,  akasema,  "Heri nife kuliko kuvigusa hivyo vidonda vyako." Bi Kizee alipuuza maneno hayo akamtakia safari njema.
P8	Nambuya aliendelea kutembea. Alifika mahali palipokuwa na majongoo,  nyoka,  mabuu na wadudu wengine. Alikuwa amechoka na kudhoofika kwa kukosa chakula. Akaketi chini kupumzika. Wadudu walianza kumuuma.
P9	Nelima katika safari yake,  alikutana Bi Kizee yule yule. Alifurahi alipomwona Netasile kwani alikuwa binadamu wa kwanza aliyekutana naye tangu aanze safari yake. Netasile akamwita na kumuuliza,  "Mwanangu,  u hali gani? Unatoka wapi?  Unakwenda wapi?"
P10	Nelima alijibu maswali yote kwa upole. Netasile akasema,  "Nishike mkono unipeleke nyumbani kwangu nami nitakwambia la kufanya." Nelima alikubali kumsaidia. "Umenifanyia jambo ambalo wengi wemeshindwa kufanya." Netasile akasema. Alimpa Nelima kijiti na kumwambia arudi nacho nyumbani kwao. Huko angekuta kila kitu alichotaka.
P11	Nelima alimshukuru Bi Kizee na kuelekea nyumbani. Alipofika nyumbani,  alipata nyumba mpya iliyojaa vitu aina aina na chakula kingi.  Tangu siku hiyo,  Nelima akawa tajiri.
P12	Nelima hakufurahia kumpoteza dadake lakini alisema,  "Asiyesikia ushauri huishia ndani ya kinywa cha ndovu."

images:

illustrations/pages/9239.png
illustrations/pages/9230.png
illustrations/pages/9231.png
illustrations/pages/9232.png
illustrations/pages/9233.png
illustrations/pages/9234.png
illustrations/pages/9235.png
illustrations/pages/9237.png
illustrations/pages/9236.png
illustrations/pages/9238.png
illustrations/pages/9239.png
illustrations/pages/9240.png
illustrations/pages/9241.png

translations:

Afrikaans (Translation)	Die Meisie Wat Ryk Geword Het	id=11254
Amharic (Translation)	ሃብታሟ ልጅ	id=13097
English (Translation)	The Girl Who Got Rich	id=9243
French (Translation)	La Jeune Fille, Qui Devient Riche.	id=9962
French (Translation)	La Jeune Fille Qui Devint Riche	id=10938
Fulfulde (Translation)	Suka Debbo Diikaaɗo	id=10025
Hausa (Translation)	Yarinyar Da Ta Yi Arziki	id=9999
isiZulu (Translation)	Intombazanyana Eyaba Isicebi	id=12170
Kanuri (Translation)	Kәlayakku Gaɍiwujǝna	id=10043
Lumasaaba (Original)	Nelima Agagawala	id=9242
Ng’aturkana (Translation)	Apese Na Abu Tabar	id=12707
Oluwanga (Translation)	Akhabere Aba Omuyiinda	id=13019
Oluwanga (Adaptation)	Akhabere Aba Omuyiinda	id=19798
Portuguese (Translation)	A Menina Que Ficou Rica	id=16582
Zarma (Translation)	Wandiya Kaŋ Te Arzaka	id=10107
