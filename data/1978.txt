url:	http://africanstorybook.org/reader.php?id=1978&d=0&a=1
id:	1978
title:	Anansi Awapa Watu Hadithi
author:	Mutugi Kamundi
artist:	Wiehan de Jager
lang:	Kiswahili
level:	Longer paragraphs
lic:	Creative Commons: Attribution 4.0
thumb:	http://africanstorybook.org/illustrations/covers/1978.png
desc:	Hapo kale

page_text:

P1	Hapo zamani za kale,  Mungu wa Mbinguni,  Nyamae,  alizifungia hadithi zote kwenye sanduku la mbao,  huko juu. Watu hapa duniani walihuzunika sana kwa kuwa hawakuhadithiana. Wakamwuliza Anansi,  buibui,  mwerevu awasaidie.
P2	Anansi alisokota utando mrefu unaonata,  akautumia kupanda hadi mbinguni. "Tafadhali nipe hadithi?" Anansi alimwambia Mungu wa Mbinguni. Lakini Nyamae alimcheka Anansi akisema,  "Hadithi hizi ni ghali mno. Hutaweza kuzilipia,  buibui mdogo,  wee."
P3	"Hadithi hugharimu pesa ngapi?" Anansi aliuliza." "Itabidi uniletee wanyama watatu wakali na wa kipekee",  Nyamae alijibu,  "chui mwenye meno makali kama mkuki,  nyigu anayewauma watu,  na nyoka anayewameza watu." Alicheka na kucheka. Alidhani kwamba hadithi zake zilikuwa salama."
P4	Kwa hivyo Anansi alishuka pole pole chini. Aliwaza na kuwazua kisha akapata mpango. Alichimba shimo refu,  akalifunika kwa matawi na udongo ili lisionekane,  kisha akaenda nyumbani. Asubuhi iliyofuata chui alikuwa ameanguka kwenye shimo. Alikuwa akikwaruza kuta za shimo kwa ghadahbu.
P5	"Hebu nikusaidie,  rafiki yangu." Anansi alisema." "Hebu lalia vijiti hivi halafu nitakuvuta nje." Anansi akautungia utando wake unaonata,  kwa mwili wa chui,  na vijiti,  kisha akamvuta hadi juu kwa Mungu wa Mbinguni. Lakini,  Nyamae alimcheka akauliza,  "Wale wengine wawili wako wapi?
P6	Kwa hivyo,  anansi alirudi tena ardhini kumtafuta mnyama wa pili. Alifikiri,  akafikiri na hatimaye akaibuka na wazo. Alichukuwa kibuyu kilichojaa maji na kwenda kwenye mti walimoishi nyigu. Akamwagilia nyumba ya nyigu maji mpaka ikalowa kabisa. Kisha akatafuta jani la mgomba akajikinga nalo kichwani,  halafu akajimwagilia maji yaliyobaki,  kila sehemu ya mwili.
P7	Kisha akawaita manyigu,  "Aisee manyigu! Njooni mwone! Mvua inanyesha! Haraka – ingieni ndani ya kibuyu changu ili mjikinge na mvua. Manyigu hawapendi kulowa maji; kwa hivyo,  walikimbilia ndani ya kibuyu cha Anansi."
P8	Kwa haraka,  Anansi aliutungia utando wake kwenye mlango ili manyigu wasitoke kamwe. Akawabeba wote hadi juu kwa Mungu wa Mbinguni. Lakini Nyamae akasema,  "Mnyama wa mwisho yu wapi?" (Wakati huu hakucheka).
P9	Kwa hivyo,  Anansi akarudi ardhini tena. Alifikiri na kufikiri,  lakini hakuna wazo zuri lililomjia akilini. Basi akamwuliza mkewe aliyekuwa na wazo bora sana. Walishirikiana kutafuta kijiti kimoja kirefu na kamba dhabiti. Walipofika karibu na mto alimoishi nyoka,  walianza kubishana. "Kijiti hiki ni kirefu zaidi!" "hapana si kirefu!" "Ndio,  ni kirefu!"
P10	Mara nyoka akatokea kwenye maji akawauliza sababu ya mabishano yao. "Mke wangu anasema kwamba kijiti hiki ni kirefu kuliko wewe," Anansi alisema. "Lakini mimi sikubaliani naye." "Lakini ni wazi kwamba mimi ni mrefu kuliko kijiti hicho!" nyoka alisema. "Mimi ni nyoka mrefu sana! Hebu weka kijiti karibu nami nijipime."
P11	Anansi alifanya hivyo. Kisha akamfunga yule nyoka kwenye kijiti kile kwa kutumia kamba ili kumnyoosha sawasawa. Baada ya kumfunga huyo nyoka vizuri,  alimbeba hadi juu mbinguni.
P12	Nyamae akaridhika kwamba Anansi alikuwa ametoa malipo ya kutosha. Basi akafungua sanduku lake la mbao,  na akampa Anansi hadithi. Anansi alizibeba hadithi hizo kwa ushindi mkubwa hadi ardhini. Akazigawa kwa mke wake,  na watu wengine pamoja na wanyama,  kwa sababu hadithi ni za kuhadithia wala si za kuficha kwenye sanduku.

images:

illustrations/pages/1294.png
illustrations/pages/1281.png
illustrations/pages/1282.png
illustrations/pages/1283.png
illustrations/pages/1284.png
illustrations/pages/1286.png
illustrations/pages/1287.png
illustrations/pages/1288.png
illustrations/pages/1289.png
illustrations/pages/1291.png
illustrations/pages/1292.png
illustrations/pages/1293.png
illustrations/pages/1294.png

translations:

Ateso (Translation)	Anansi Eyinakin Itunga  Isitoris	id=20964
Ekegusii (Translation)	Anansi Orenteire Abanto Emegano	id=1976
English (Original)	Anansi Gives People Stories	id=1943
French (Translation)	Anansi Donne Les Histoires Au Monde	id=10141
isiNdebele (Translation)	Untando Upha Abantu Iindatjana	id=13059
Kikamba (Translation)	Anansi Ainenge Andu Ngewa	id=1977
Lámnsoʼ (Translation)	Taàŋgám Fó Vimfèr  E Wíri  	id=15060
Luganda (Translation)	Nabbubi Ew'abanttu Engelo	id=8681
Lugbarati (Translation)	Ebio  Eji `ba Yi Ni A`diko  Yi Awa	id=2029
Lugbarati (Official) (Translation)	Èbìóejí `báyinɨ́ Á`dɨ́kóyiawaá	id=8774
Lumasaaba (Translation)	Wanaasi Akabila Babaandu Tsingano	id=3010
Maa (Translation)	Eyáka Anansi Iltúng'áná Inkaátini	id=2733
Ng’aturkana (Translation)	Ainaki Anansi Ng'itung'a Ng'ikoio	id=2033
Oluwanga (Translation)	Anansi Akanila Abandu Tsingano	id=2034
Portuguese (Translation)	Anansi Dá As Histórias Às Pessoas	id=15805
Sesotho (Lesotho) (Translation)	Kunupi O Neha Batho Ditshomo	id=11212
