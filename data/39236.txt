url:	https://africanstorybook.org/reader.php?id=39236&d=0&a=1
id:	39236
title:	Sellathekeng sa Koko
author:	Diana  Tebeila
artist:	Diana  Tebeila
lang:	Sepedi
level:	Longer paragraphs
lic:	Creative Commons: Attribution 4.0
thumb:	http://africanstorybook.org/illustrations/covers/39236.png
desc:	Kanegelo e ka ga mosetsana yoo a bitšwago Mmabotse a dula le koko wa gagwe. Koko wa gagwe o be a bjetše mašemo a ma telele a mmidi ao a bego adira gore ge a boa sekolong go le boima go ka hwetša koko ka mašemong.
 
Puku kanegelo e hlamilwe ka ngwaga wa 2022 e le projeke ya mohlakanelwa yeo e akaretšago Dipuku Kanegelo tša Afrika African Storybook)

page_text:

P1	Mmabotse o be a dula le koko wa gagwe motseng wa Ga-Nchabeleng.@@Mme wa Mmabotse o be a šoma kgole le gae gomme a boa fela ge kgwedi e fedile.@@Mmabotse o be a rata koko wa gagwe kudu.
P2	Koko o be a nale mašemo a magolo a mmidi. O be a eya mašemong ka mehla go yo hlola dibjalo.@@Dibjalo tša gagwe tša mmidi di ile tša golela godimo -godimo kudu moo o bego o ka se kgonego go bona koko.
P3	Ka mehla ge Mmabotse a boa sekolong o be a goelela Koko wa gagwe.@@"Koko, naa o kae?" o be tla goelela kudu eupša koko a sa mo kwe.@@Mmabotse o be a tlela ke letšhogo ge a sa mo hwetše.
P4	Mmabotse o ile a kgopela mma wa gagwe gore a rekele koko sellathekeng.@@"Ke tla ruta koko go šomiša sellathekeng. Go tla ba bonolo go hwetša koko ka mašemomg," a realo Mmabotse.@@Mma'go Mmabotse a rekela koko sellathekeng.
P5	Mmabotse o ile a ruta Koko go araba sellathekeng.@@O ile a re, "Koko ge o kwa sellathekeng se dira modumo, gatelele leswao la mmala o motala gomme o e beye tsebeng o theeletše. O thome go araba."
P6	O ile a tšwelapele ka gore, "Ge o fetša go bolela, o gatelele leswao la mmala o khibidu."@@O ile a ruta koko makgetlo a mantšhi.
P7	Mmabotse a boa sekolong, a letšetša koko sellathekeng.@@Koko o ile a araba gomme a boa ka gae. Go tloga nakong yeo go ile gwa ba bonolo go hwetša koko ntle le go goelela.
P8	Koko o be a thabile kudu ka go kgona go šomiša sellathekeng. A rata ge a kgona go letšetša mma'go Mmabotse le ba bangwe.@@Koko o ile a re go Mmabotse, "Ke go rata kudu. O nale pelo ye botse go swana le leina la gago."

images:

illustrations/pages/8667001200.png
illustrations/pages/8667001201.png
illustrations/pages/8667001200.png
illustrations/pages/8667001202.png
illustrations/pages/8667001204.png
illustrations/pages/8667001205.png
illustrations/pages/8667001206.png
illustrations/pages/8667001207.png
illustrations/pages/8667001208.png

translations:

English (Original)	Granny's phone	id=38954
