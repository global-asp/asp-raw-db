url:	https://africanstorybook.org/reader.php?id=38797&d=0&a=1
id:	38797
title:	Ukuqinteliswa kwamakhambo kweenkolo
author:	Sponono Mahlangu
artist:	Busisiwe Ndlovu
lang:	isiNdebele
level:	First paragraphs
lic:	Creative Commons: Attribution 4.0
thumb:	http://africanstorybook.org/illustrations/covers/38797.png
desc:	Indatjana le itjengisa ilemuko labantwana ngomabhubhisa we-Covid-19.Indatjana esencwadini le yenzelwe i-Zenex Ulwazi Lwethu begodu ikhuluma ngemibiko yabantwana yomrhatjho i-RX. Umrhatjho i-RX sitetjhi somrhatjho sabantwana sethungelelwano

page_text:

P1	——UBusisiwe banoBandile bathabe kwamanikelela.Iinkolo zivaliwe ngesimanga sokuqinteliswa kwamakhambo!Bathabele ukuba nesikhathi esimnandi emakhaya.
P2	——Ngemuva kweemveke ezihlanu zokuqinteliswa kwamakhambo, abodade laba abakathabi.“Heyi ngisebenza ngokuzikhandla naziza ekufundeni ngokwethungelelwano. Lesi kusitjhijilo samambala!” kububula uBandi.
P3	——UBusi naye uyavuma uthi, “Sengihlulukele ukuya esikolweni.”“Njenganje, isikolo sekuma-WhatsApp wetlasi wokucoca ngeenqhema, ama-apps weenkundla zezefundo kanye ne-TV yezefundo,” kutjho uBandi.
P4	——Uragela phambili uthi, “Njenganje isikolo sesifuna siziphathe kuhle khulu begodu sizimisele khulu.”UBusi uthi, “Okhunye godu kukobana kufanele sihlale sinedatha nethungelelwano ngaso soke isikhathi.”
P5	——“Imindeni eminengi angeze yakghona ukuthenga idatha. Idosa emhlweni,” kutjho uBandi.UBusi ucabangela abangani bakhe, uBuhle noLuka.
P6	——UBusi uthi, “Abanye abantwana bafuna nokudla kwesikolweni.”UBusi utshwenyekile, “Ingabe ababelethi babo bazokukghona ukuthenga ukudla okwaneleko?”
P7	——UBandi uthi, “Thina sinetjhudu. Ukuqinteliswa kwamakhambo lokhu akhange kusithinte khulu naziza ngeemalini ekhaya.”“Mina yo! Sengibahlulukele khulu abangani bami,” kububula uBusi.
P8	——Ungezelela uthi, “Iye khona ngiyakghona ukukhuluma nabo ngomtato, kodwana akufani. Ngithanda ukudlala nabo.”
P9	——UBandi uleka ngokuthi, “Ngihlulukele amasango wesikolo, abotitjhere, ukufunda izinto ezitja nokuba nabangani bami.”UMma ungena ngekamerweni labo.
P10	——“Bantazana bami, ngiqeda ukuzwa emrhatjhweni kuthiwa iinkolo ziyavulwa ngeveke ezako,” kumomotheka uMma.UBusisiwe noBandile bathaba komhlolo nabezwa lokho!
P11	——ImibuzoHlathulula bona kutjho ukuthini lokhu: ‘ukudosa emhlweni’, ‘ukufunda ngokwethungelelwano’, ‘ukudla kwesikolweni’.Ingabe abodade laba bebakuthabele yini ukuqinteliswa kwamakhambo? Hlathulula lokho okutjhoko.
P12	——Indatjana esencwadini le imayelana nemibiko yomRhatjho i-RX. Umrhatjho i-RX kusitetjhi somrhatjho wethungelelwano, wenzelwe abantwana bewusetjenziswa bantwana.UmRhatjho i-RX usebenza ukusuka esibhedlela i-the Red Cross War Memorial Children’s Hospital e-Cape Town.UmRhatjho i-RX usiza abantwana ukobana bacoce iindatjana ngezinto eziqakathekileko kibo.Visit RX Radio

images:

illustrations/pages/3790000399.png

translations:

isiXhosa (Translation)	Ukumiswa kweentshukumo ezikolweni	id=38798
isiZulu (Translation)	Uthaqa wezikole	id=38799
Sepedi (Translation)	Kiletšo ya mesepelo dikolong	id=38800
Sesotho (Translation)	Ho kwalwa ha dikolo	id=38801
Setswana (Translation)	Paka ya thibelonakwana ya go sa ye sekolong	id=38802
Siswati (Translation)	I-lockdown yetikolwa	id=38803
Tshivenda (Translation)	Tshifhinga tsha nyiledzo ya u tshimbila dzibadani zwikoloni	id=38804
Xitsonga (Translation)	Ku pfaleriwa ka swikolo	id=38805
