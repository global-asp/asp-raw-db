url:	http://africanstorybook.org/reader.php?id=13019&d=0&a=1
id:	13019
title:	Akhabere Aba Omuyiinda
author:	Margaret Amateshe
artist:	Mango Tree
lang:	Oluwanga
level:	First paragraphs
lic:	Creative Commons: Attribution 3.0
thumb:	http://africanstorybook.org/illustrations/covers/13019.png
desc:	Abakhaana babiri ababukha batsia tsichendo okhukhaba fiokhulia. Bosi babiri baakana omushiere khunjira alali mulala khubo niye wiyama okhukhonya omushiere uyo.

page_text:

P1	Khale khale,  yaliwo abakhaana babiri abananda,  Akhabere nende Nechesa. Ababusi babo bali bafwa. Bali bamenya khulwanda. Ifula kata efiamu fiokhulia shibialiho tawe. Yesi yesi owenyanga efiokhulia yatsitsanga oluchendo olurambi kho anyole.
P2	Akhabere yali omukhaana omuolerefu khandi wo bukhonyi. Omukhana wabo Nechesa yali we isunga khandi ula ulira amachero ta. Shiyahenderanga abandu bandi tawe.
P3	Inyanga ndala,  Akhabere nende Nechesa babukha banyoola babula fiokhulia. Yali khatimba bakhabe fiokhulia. Kho Akhabere nende Nechesa barula buli mundu injira yiye.
P4	Yaliwo omushiere we lira mbu Nashikawa. Yali omuhani wo buyiinda. Nashikawa yali nende obukoma ne omubiri kwe nikwetsula khwo amakakha.
P5	Nechesa yaakana no mushiere yuno. Omushiere namulangisia,  "Omukhana wanje,  orie? Orula ena? Otsia ena?"
P6	Nechesa yakalusia amarebo kosi. Omushiere yaboola,  "Itsa unjinge okhuyiira munzu mwanje ne ndalakhwechesia shiolakhola." Nechesa yalolesia omukhasi obufuru.
P7	Yaboola,  "Emala ndafwa obukhala bwokhutira amakakha ko amachafu yako." Omushiere yaulera ne namuboolera abe noluchendo olulayi.
P8	Nechesa yachenda okhula lwayola owa ebikongolo,  tsinzukha,  amasa nende efikoko findi efinji fiali. Yali omuchonyu khandi omuteshere khubeera shiyali naliirekho eshindu ta. Olwa yekhala hasi okhuulukha,  efikoko fino fianza okhumuluma.
P9	Khuluchendo lulwe,  Akhabere yaakana nende omushiere uyo yesi. Yasangalira Nashikawa,  khubeera niye omundu wa mberi Akhabere okhubukana ninaye okhurula nachaka oluchendo. Omushiere yamulanga khandi namureeba amarebo malala kalia.
P10	Akhabere yafuchirira okhuchinga Nashikawa okhutsia munzu mwaye. "Okholere liakhaya abandu abanji," Omushiere naboola. Yaeresia Akhabere olusala ne namuboolera akalukhe nango,  owa lanyoola buli shindu shiayenya.
P11	Akhabere yasangala khandi nakhupira omushiere orio. Yerukha okhukalukha mungo ne nanyoola inzu imbia niilimwo buli shindu,  halala nende efiokhulia efinji. Yaba omukhana omuyiinda mulukongo.
P12	Habula yekhuula okhukosia omukhana wabo. Yaboola,  "Oula ulira amachero ta akwitsanga mumunwa kwe inzofu."

images:

illustrations/pages/9239.png
illustrations/pages/9230.png
illustrations/pages/9231.png
illustrations/pages/9232.png
illustrations/pages/9233.png
illustrations/pages/9234.png
illustrations/pages/9235.png
illustrations/pages/9237.png
illustrations/pages/9236.png
illustrations/pages/9238.png
illustrations/pages/9239.png
illustrations/pages/9240.png
illustrations/pages/9241.png

translations:

Afrikaans (Translation)	Die Meisie Wat Ryk Geword Het	id=11254
Amharic (Translation)	ሃብታሟ ልጅ	id=13097
English (Translation)	The Girl Who Got Rich	id=9243
French (Translation)	La Jeune Fille, Qui Devient Riche.	id=9962
French (Translation)	La Jeune Fille Qui Devint Riche	id=10938
Fulfulde (Translation)	Suka Debbo Diikaaɗo	id=10025
Hausa (Translation)	Yarinyar Da Ta Yi Arziki	id=9999
isiZulu (Translation)	Intombazanyana Eyaba Isicebi	id=12170
Kanuri (Translation)	Kәlayakku Gaɍiwujǝna	id=10043
Kiswahili (Translation)	Nelima Atajirika	id=12687
Lumasaaba (Original)	Nelima Agagawala	id=9242
Ng’aturkana (Translation)	Apese Na Abu Tabar	id=12707
Oluwanga (Adaptation)	Akhabere Aba Omuyiinda	id=19798
Portuguese (Translation)	A Menina Que Ficou Rica	id=16582
Zarma (Translation)	Wandiya Kaŋ Te Arzaka	id=10107
