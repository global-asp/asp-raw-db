url:	https://africanstorybook.org/reader.php?id=33356&d=0&a=1
id:	33356
title:	(Paka rangi) Kuhesabu Kabeji
author:	Ursula  Nafula
artist:	Magriet Brink
lang:	Kiswahili
level:	Longer paragraphs
lic:	Creative Commons: Attribution 4.0
thumb:	http://africanstorybook.org/illustrations/covers/33356.png
desc:	Hadithi ya hisabati kuhusu kuhesabu na kugawa. (Hadithi hii iliwezeshwa na ufadhili wa Oppenheimer Memorial Trust).

page_text:

P1	Mama Koki amekuwa akichuma kabeji wiki nzima. Dona, Maya na Duki humsaidia Mama Koki katika bustani yake kila Jumamosi asubuhi.@@Leo watoto hawa watahesabu na kupakia kabeji. Baba Koki atayapeleka masanduku yaliyojaa kabeji sokoni kuuza.
P2	Teksi iliwafikisha watoto kwenye lango la bustani. Waliliona rundo kubwa la kabeji karibu na gari la Baba Koki. @@"Salala! Kabeji nyingi kweli!" Maya alishangaa. "Bila shaka kuna kabeji elfu moja hapo!" Duki alicheka. "La! Hasha! Pengine ni mia mbili tu!" Dona alipinga.
P3	Mama Koki alikuwa amewasubiri langoni. "Hamjambo, nimefurahi kuwaona!" Aliwasalimu watoto. "Hebu tuanze kazi. Mtahesabu na kuweka kabeji kumi na mbili katika kila sanduku. Nina masanduku 20. Wawili kati yenu watapakia kwenye masanduku 7 kila mmoja. Aliyebaki, atapakia kwenye masanduku 6."
P4	Watoto walilitazama lile rundo la kabeji. Wakajadili njia tofauti za kuzihesabu kabeji hizo. "Mimi nitahesabu zangu mbili mbili," Maya akasema. "Ninapenda kuhesabu nne nne. Ni haraka," Duki akajibu. "Mimi nitazihesabu tatu tatu ili niwe tofauti nanyi!" Dona akawajibu.
P5	Watoto walijaza masanduku yote 20. "Kazi nzuri!" Mama Koki aliwapongeza. "Tazama, kabeji zimezalia. Nguruwe wangu wanazipenda. Hebu tuwagawie," Mama Koki aliamua. @@"Mlipakia jumla ya kabeji ngapi katika masanduku yote? Ni kabeji ngapi zilizalia?" aliwauliza watoto.
P6	Waliandika bei kwenye kila sanduku. Halafu, wakamsaidia Baba Koki kuyapakia kwenye gari. @@Waliweka nusu ya masanduku upande mmoja. Na nusu nyingine upande wa pili ili uzito ulingane.
P7	"Karibu tukamilishe kazi!" Baba Koki alisema. "Hebu tuone ni masanduku mangapi tunahitaji kuweka kila upande."
P8	Muda mfupi baadaye, masanduku yote 20 yalikuwa yamepakiwa kwenye gari. Baba Koki aliondoka kwenda sokoni. @@Aliwaza, "Nikifaulu kuuza masanduku yote, nitapata pesa za kutosha. Nitaweza kuwashangaza watoto kwa kurekebisha zizi la nguruwe!"
P9	Nyumbani, Mama Koki na watoto walinyunyizia mimea maji na kukusanya majani. Kufikia saa sita, wote walikuwa wamechoka. @@Mama Koki aliwaambia, "Ni wakati wa karamu yenu. Je, mnajua nilichowaandalia leo?"
P10	Aliingia ndani kuwaletea alichokuwa amewaandalia. Watoto walisubiri kwa uvumilivu huku wakikisia atakacholeta. @@Aliporejea, waliona mifuko ya kimori chake ikiwa imejaa!
P11	"Hebu tuone ikiwa mlikisia sawa! Nimewatayarishia nini leo?" Mama Koki aliyaweka matofaa mezani. "Nilikisia sawa!" Duki alisema kwa furaha. @@Mama Koki aliwaambia watoto, "Kumbukeni sharti! Gawanya sawa ili kila mmoja apate haki yake. Hakuna anayepata zaidi wala kidogo kuliko mwingine!"
P12	Kwanza, watoto walihesabu matofaa mawili mawili. Walihesabu: 2, 4, 6, 8, 10, 12, 14, 16, na tofaa moja likabaki. Yote pamoja, yalikuwa matofaa 17.
P13	Waligawana matofaa sawasawa yakabaki matofaa mawili. Kisha watoto waliyaweka matofaa yao mikobani ili waende nayo nyumbani kwao.
P14	"Hebu tuyakate matofaa mawili yaliyobaki ili tugawane kati yetu," Duki aliwaambia. "Kila mmoja wetu atapata vipande vingapi vya tofaa?" Maya aliuliza. "Ninajua jibu!" Dona alitabasamu.
P15	Wakati huo, Baba Koki alirejea nyumbani kutoka sokoni. Gari lilikuwa tupu naye alikuwa akitabasamu. @@"Niliuza kabeji zote. Sasa ninaweza kurekebisha zizi la nguruwe. Nitaweza pia kuwanunulia ule mpira wa miguu mliotaka." Watoto walishangilia, "Yee!"

images:

illustrations/pages/19328.png
illustrations/pages/19438.png
illustrations/pages/19439.png
illustrations/pages/19440.png
illustrations/pages/19441.png
illustrations/pages/19442.png
illustrations/pages/19443.png
illustrations/pages/19444.png
illustrations/pages/19445.png
illustrations/pages/19446.png
illustrations/pages/19447.png
illustrations/pages/19447.png
illustrations/pages/19449.png
illustrations/pages/19450.png
illustrations/pages/19451.png
illustrations/pages/19452.png
illustrations/pages/19339.png

translations:

Afrikaans (Translation)	Ons tel koolkoppe	id=31530
Afrikaans (Translation)	(Colour-in) Ons tel koolkoppe	id=33306
CiNyanja (Translation)	Kuwelenga Kabici	id=33164
English (Original)	Counting cabbages	id=19421
English (Adaptation)	(Colour-in) Counting cabbages	id=19454
French (Translation)	Compter les choux (à colorier)	id=33691
IciBemba (Translation)	Ukupeenda bakabici	id=33209
isiNdebele (Translation)	Ukubala amakhabitjhi	id=21619
isiXhosa (Translation)	Mangaphi amakhaphetshu?	id=31415
isiZulu (Translation)	Siyakwazi ukubala	id=19437
isiZulu (Translation)	(faka imibala)Sibala amaKhabishi	id=32555
Kanuri (Translation)	Dagǝl-la kamu baramabe-a	id=32285
Kinyarwanda (Translation)	Kubara amashu	id=31688
Kiswahili (Translation)	Kuhesabu Kabeji	id=21863
Luganda (Translation)	Okubala emboga	id=22990
Lusoga (Translation)	Okubala   Kapiki	id=28684
Pokomo (Translation)	Kut̯ala Kaḅeji	id=33502
Rufumbira (Translation)	Kubala Imboga	id=20745
Sepedi (Translation)	Go bala dikhabetšhe	id=31533
Sesotho (South Africa) (Translation)	Ho bala dikhabetjhe	id=21593
Setswana (Translation)	Go bala dikhabetšhe	id=31410
Siswati (Translation)	Kubalwa kwemakhabishi	id=21598
Tshivenḓa (Translation)	Vha vhala khavhishi	id=31538
Xitsonga (Translation)	Ku hlayela tikhavichi	id=31446
Xitsonga (Translation)	Ku hlayela tikhavichi	id=33312
