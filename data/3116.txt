url:	http://africanstorybook.org/reader.php?id=3116&d=0&a=1
id:	3116
title:	Mfalme Wa Ndege
author:	Brigid Simiyu
artist:	Wiehan de Jager
lang:	Kiswahili
level:	First paragraphs
lic:	Creative Commons: Attribution 3.0
thumb:	http://africanstorybook.org/illustrations/covers/3116.png
desc:	Ndege wanamtaka mfalme

page_text:

P1	Hapo zamani za kale,  ndege walikuwa na mkutano. Walitaka mfalme kama vile binadamu na wanyama walivyo. Ni ndege yupi angestahili kuwa mfalme?
P2	"Samaki Tai,  Nkwazi. Yeye ana nguvu tena ni wa kifalme!" mmoja alisema. "La,  hana taji,  na anapoitana,  sauti yake ni ya huzuni sana," mwingine alisema. "Basi Mbuni,  kwa sababu yeye ndiye mkubwa zaidi ya wengine na tena hunguruma kama simba," mwingine aliwaelezea. "La,  hawezi kuruka. Mfalme wa ndege lazima aweze kuruka."
P3	"Nafikiri ninaweza kuwa mfalme," Tausi alisema huku akipunga mkia wake. "Mimi ni mrembo sana." "Unaringa sana," alisema Khova,  Bundi Jitu. "Isitoshe,  wewe hata si Mwafrika." "Nina macho makubwa zaidi kushinda ya ndege wengine. Ninastahili kuwa mfalme." "La,  si wewe Bundi" walipiga kelele. "Wewe huenda kulala jua linapochomoza."
P4	Na hivyo,  hawakuafikiana. Kisha mmoja alipiga kelele,  "Yule atakayeruka juu zaidi atakuwa mfalme." "Ndiyo,  ndiyo," walipiga kelele,  na wote wakaruka juu,  juu angani.
P5	Bata Bukini aliruka kwa siku nzima moja kwa moja juu ya milima mirefu zaidi duniani. Samaki Tai,  Nkwazi,  aliruka kwa siku mbili hadi ndani ya rangi samawati juu ya milima. Lakini Tai mwenye mgongo mweupe aliruka juu angani kwa siku tatu bila kusimama,  moja kwa moja kuelekea kwenye jua.
P6	Juu yao ndege walimsikia Tai akipaasa sauti akisema,  "Ndimi wa juu zaidi,  mimi ndiye mfalme."
P7	Lakini alisikia sauti juu yake,  "Tink,  Tink,  Tink." Juu ya kichwa chake kulikuwa na mmoja wa ndege wale wadogo kwa wote,  Ncede,  Neddicky. Alikuwa ameshikilia kwenye unyoya mmoja mkubwa wa Tai.
P8	"Hutanishinda tena," Tai alisema na kisha akpaa juu zaidi angani. Aliruka juu zaidi ya ndege yeyote. "Niko juu zaidi ya ndege wengine. Mimi ndiye mfalme wenu," alisema kwa sauti.
P9	Lakini kutoka chini ya ubawa palitokezea yule ndege mdogo. "Tink,  tink! Tink,  tink! Ni mimi,  mdogo zaidi! Ndimi mfalme wenu." Tai alikuwa amechoka,  hangeweza kuruka zaidi ya hapo.
P10	Kwa hivyo alishuka chini akiwa ameambatana na Ncede ubawani. Ndege wengine walikuwa wameangalia yote haya na walikuwa na hasira. Walimsubiri,  tayari kuyang'oa manyoya yake yote.
P11	Lakini ndege huyu mdogo alikuwa mwepesi wa kujua kwamba walikuwa na hasira. Kwa hivyo alikimbilia haraka katika shimo la nyoka.
P12	"Kwa kuwa na macho makubwa,  lazima ulinde shimo hili ili umkamate anapotoka nje," walimwambia Bundi. Kwa hivyo Bundi aliketi mbele ya shimo.
P13	Lakini kwa ajili ya joto la jua,  muda mfupi tu baadaye,  Bundi alilala. Yule ndege mdogo alichungulia nje,  na "z-zip" alitorokea mbali.
P14	Bundi aliabika mno kwa kutomzuia yule ndege kutoroka. Sasa yeye huwinda usiku peke. Wakati wa mchana,  hulala mbali na macho ya ndege wengine.

images:

illustrations/pages/306.png
illustrations/pages/292.png
illustrations/pages/295.png
illustrations/pages/293.png
illustrations/pages/294.png
illustrations/pages/296.png
illustrations/pages/297.png
illustrations/pages/299.png
illustrations/pages/300.png
illustrations/pages/301.png
illustrations/pages/302.png
illustrations/pages/303.png
illustrations/pages/305.png
illustrations/pages/304.png
illustrations/pages/307.png

translations:

Afrikaans (Translation)	Die Koning Van Die Voëls	id=10815
Afrikaans (Translation)	Koning Van Die Voëls	id=20077
Chinyanja (Translation)	Mfumu Ya Mbalame	id=15710
ChiTonga (Translation)	Mwami Wabayuni	id=15709
ChiTonga (Translation)	Mwami Wabayuni	id=18648
CiNyanja (Translation)	Mfumu Yambalame	id=18667
Dhopadhola (Translation)	Kere Pa Winyin	id=15763
English (Original)	King of the Birds	id=920
English (Adaptation)	The Clever Little Bird	id=5397
French (Translation)	Le Roi Des Oiseaux	id=12680
IciBemba (Translation)	Imfumu Yafyuuni	id=18687
isiXhosa (Translation)	Uncede Inkosi Yeentaka	id=17575
isiZulu (Translation)	Inkosi Yezinyoni	id=12645
isiZulu (Adaptation)	Ungcede Inkosi Yezinyoni	id=13601
Kikamba (Translation)	Musumbi Wa Nyunyi	id=3123
Lugbarati (Translation)	Opi Aria Yi Ni	id=3121
Lugwere (Translation)	Kabaka We Nyonyi	id=16552
Lumasaaba (Translation)	Umuyiinga We Binywiinywi	id=3117
Lumasaaba (Translation)	Umuyiinga We Binywiinywi	id=8697
Lunyole (Translation)	Habaha W’Enyuni	id=3119
Maa (Translation)	Olkínkí Le Oó Imotónyi	id=7206
Oluwanga (Translation)	Omwami Wa Amayoni	id=3120
Portuguese (Translation)	Rei Das Aves	id=16660
Sepedi (Translation)	Kgoši Ya Dinonyana	id=18160
Sesotho (South Africa) (Translation)	Morena Wa Dinonyana	id=20036
Setswana (Translation)	Kgosi Ya Dinonyane	id=15043
SiLozi (Translation)	Mulena Walinyunywani	id=18730
Tshivenda (Translation)	Khosi Ya Zwiṋoni	id=18183
Xitsonga (Translation)	Hosinkulu Ya Swinyenyana	id=18871
