url:	http://africanstorybook.org/reader.php?id=15863&d=0&a=1
id:	15863
title:	Namorutunga
author:	Translators without Borders and Pete Mhunzi
artist:	Zablon Alex Nguku
lang:	Kiswahili
level:	First paragraphs
lic:	Creative Commons: Attribution 4.0
thumb:	http://africanstorybook.org/illustrations/covers/15863.png
desc:	Namorutunga ni mahali pa kale Kenya penye nguzo 19 za mawe. Hadithi hii inaeleza jinsi mawe hayo yalikuja kuwepo mahali hapo.

page_text:

P1	Zamani za kale,  katika kijiji kimoja cha Turkana,  wanakijiji walikutana kila jioni kucheza ngoma ya edonga.
P2	Wachezaji wa kijiji hicho walifahamika kila pahali.
P3	Watu kutoka vijiji jirani walifika kijijini humo kucheza ngoma ya edonga.
P4	Siku moja mgeni aliyeusikia umaarufu wa ngoma hiyo ya edonga,  alituma mjumbe wake aende kuipeleleza.
P5	Mjumbe alipofika,  wanakijiji walijawa na hofu. Wakajiuliza,  "Huyo mgeni ni nani? Mbona amemtuma mjumbe wake?" Wanakijiji walijitayarisha kama kawaida. Walimchinja mbuzi na kupika chakula.
P6	Vile vile walikutana wakaandaa kafara na kungoja siku nzima hadi jioni ila mgeni hakufika.
P7	Walicheza ngoma kama kawaida hadi usiku wa manane. Usiku huo kulikuwa na wachezaji ngoma wengi na kila mtu alikuwa amesisimka.
P8	Kabla ya ngoma kuisha,  mgeni alifika. Kwa mavazi alifanana na wanakijiji na hawakumtambua.
P9	Alipopata nafasi ya kucheza ngoma,  alijiunga na wanaume wengine. Ilionekana wazi kuwa alicheza tofauti na wenyeji.
P10	Watu waliaanza kumcheka.  Wachezaji wengine walipiga magoti. Wengine walikaa kitako. Wengine walianguka kwa kicheko.
P11	Mgeni alikasirika alipochekwa na watu. Akaamua kuwalaani. Ghafla,  aliacha kucheza ngoma. Kila mtu akabadilika kuwa jiwe. Waliokuwa wamelala,  waliokuwa wamesimama,  waliokaa kitako na wengine waliopiga magoti wote walibaki walivyokuwa. Kisha mgeni akatoweka kijijini.
P12	Mawe hayo yamebaki mahali pale hadi wa leo.    Saa za usiku husikika yakiimba na kucheza edonga. Hiyo ndiyo asili ya Namorutunga.

images:

illustrations/pages/11754.png
illustrations/pages/11743.png
illustrations/pages/11747.png
illustrations/pages/11748.png
illustrations/pages/11749.png
illustrations/pages/11750.png
illustrations/pages/11751.png
illustrations/pages/11752.png
illustrations/pages/11753.png
illustrations/pages/11754.png
illustrations/pages/11755.png
illustrations/pages/11756.png

translations:

English (Translation)	Namorutunga	id=11759
Ng’aturkana (Original)	Ng’Amorutung’A	id=11757
