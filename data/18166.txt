url:	http://africanstorybook.org/reader.php?id=18166&d=0&a=1
id:	18166
title:	Maikhutšong  Le Koko
author:	Dikeledi Queen Phokane
artist:	Catherine Groenewald
lang:	Sepedi
level:	First paragraphs
lic:	Creative Commons: Attribution 4.0
thumb:	http://africanstorybook.org/illustrations/covers/18166.png
desc:	Bana ba babedi ba itokišetša leeto la go etela koko wa bona yoo a dulago nagalegaeng. Ba ipshina ka bophelo bja magaeng kudu moo ba ilego ba kganyoga go etela koko wa bona gape.

page_text:

P1	Katlego le Reagi ba be ba dula toropong le tatagobona. Ba be ba fela pelo ya go re maikhutšo a fihla neng. Ba be ba sa thabela fela gore dikolo di a tswalela efela ba be ba nyaka go etela koko wa bona. Koko wa bona o be a dula nagalegaeng yeo e bego e le kgauswi le letsha le legolo la dihlapi.
P2	Nako ya go etela koko wa bona e ile ya fihla. Katlego le Reagi ba be ba thabile kudu. Bošegong bja mafelelo pele ga leeto,  ba ile ba paka merwalo gomme ba itokišetša leeto le letelele la go ya go koko wa bona. Ga se ba bo pata boroko bošegong bjoo. Ba be ba bolela ka maikhutšo bošego ka moka.
P3	Ba ile ba tsogela tsela e sa le mesong. Ba be ba sepela ka koloi ya tatagobona go ya nagalegaeng. Leetong la bona ba tšamile ba feta dithaba,  diphoofolo tša naga le dipolasa tša go bjala teye.  Ba be ba sepela ba balela dikoloi le go opela dikošana.
P4	Morago ga sebakanyana,  bana ba be ba lapile gomme ba swarwa ke boroko.
P5	Tatagobona o ile a ba tsoša ge ba fihla. Ge ba tsena,  ba hweditše koko wa bona,  yoo a bitšwago Mmabatho,  a khuditše godimo ga legogo ka tlase ga mohlare. Mmabatho ke leina leo le hlalošago go re ' mmago batho' ka Sepedi. Koko Mmabatho e be e le mosadi wa senatla yo mobotse.
P6	Koko Mmabatho o ile a ba amogela ka go bina le go opela ka gare ga ntlo go laetša lethabo. Batlogolo ba gagwe le bona ba be ba thabetše go mo fa dimpho tšeo ba mo tletšego tšona go tšwa toropong. "Bula mpho ya ka pele koko," Katlego a realo ka mafolofolo. "Aowa,  ya ka pele koko." Reagi le yena a realo.
P7	Morago ga go bula dimpho,  koko Mmabatho a šegofatša batlogolo ba gagwe ka mokgwa wa setšo.
P8	Katlego le Reagi ba ile ba tšwela ka ntle go yo raloka ka go rakediša dirurubele le dinonyana.
P9	Ba namela mehlare le go fofela ka meetseng a letsha.
P10	Ge leswiswi le thoma go swara,  ba ile ba boela ka ntlong go yo ja dilalelo. Boroko bo ile bja ba hlasela pele ba ka fetša go ja.
P11	Ka letšatši le le latelago,  tatagobona a gomela morago toropong gomme a ba tlogela le koko Mmabatho.
P12	Katlego le Reagi ba be ba thuša koko wa bona ka mešomo ya ka gae. Ba be ba eya go nyaka dikgong le go kga meetse. Ba ntšha mae a dikgogo le go kga merogo ka serapeng.
P13	Koko Mmabatho o ile a ruta batlogolo ba gagwe go apea bogobe bja go jewa ka sešabo. O ile a ba bontšha gore go apea raese ya khokhonate yeo e jewago ka hlapi ya go bešwa.
P14	Mosong wo mongwe Reagi o ile a iša dikgomo tša koko wa gagwe madišong. Dikgomo di ile tša šwahlela ka tšhemong ya moagišane. Moagišane o be a kgopišegile kudu ka Reagi. O ile a tšhošetša go re o tla tšea dikgomo tšeo ka ge di jele mabele a gagwe. Go tloga tšatšing leo,  Reagi o ile a netefatša gore dikgomo ga di tsene mathateng gape.
P15	Ka letšatši le lengwe gape,  bana ba ile ba ya mmarakeng le koko Mmabatho. O be a na le mokhukhwana moo a rekišago merogo,  swikiri le sesepe. Katlego o be a rata go botša bareki theko tša tšona. Reagi yena o be a paka dilo tšeo bareki ba di rekilego.
P16	Ge letšatši le sobela,  ba be ba dula mmogo gomme ba enwa teye ya chai. Ba thuša koko go bala tšhelete yeo ba e dirilego.
P17	Matšatši a go ikhutša a ile a ya bofelong,  bana ba swanelwa ke go boela morago toropong. Koko Mmabatho o ile a fa Katlego kepisi mola Reagi yena a mo file jeresi. O ile a ba pakela dijo tša leeto.
P18	Ge tatagobona a etla go ba tšea,  ba be ba sa thabele go sepela. Bana bao ba ile ba kgopela koko Mmabatho gore a sepele le bona go ya toropong. Yena o ile a no myemyela a re,  "Ke tšofetše nna batlogolo,  nka se sa kgona go dula toropong. Ke tla dula ke letile lena ge le nketela gape."
P19	Katlego le Reagi ba ile ba atla koko wa bona gomme ba mo laela.
P20	Ge Katlego le Reagi ba boela sekolong,  ba ile ba anegela bagwera ba bona ka bophelo bja magaeng. Bana ba bangwe ba ile ba nagana go re bophelo bja toropong ke bjona bjo bokaone. Ba bangwe ba thekga bophelo bja magaeng. Le ge go le bjalo,  yo mongwe le yo mongwe o be a dumela gore Katlego le Reagi ba na le koko wa go loka!

images:

illustrations/pages/11661.png
illustrations/pages/11657.png
illustrations/pages/11658.png
illustrations/pages/11659.png
illustrations/pages/11660.png
illustrations/pages/11661.png
illustrations/pages/11662.png
illustrations/pages/11663.png
illustrations/pages/11664.png
illustrations/pages/11665.png
illustrations/pages/11666.png
illustrations/pages/11667.png
illustrations/pages/11668.png
illustrations/pages/11669.png
illustrations/pages/11670.png
illustrations/pages/11671.png
illustrations/pages/11672.png
illustrations/pages/11673.png
illustrations/pages/11674.png
illustrations/pages/11675.png
illustrations/pages/11676.png

translations:

Afrikaans (Translation)	Vakansies By Ouma	id=20074
Asante Twi (Translation)	Mondli Ne Mbali Kɔsra Wɔn Nanabaa	id=18281
ChiTonga (Translation)	Mupumuno Abankaaka	id=18644
CiNyanja (Translation)	Cuti Kwa Ambuya	id=18665
Dhopadhola (Translation)	Ywomirok  Bothi  Adhadha	id=15758
English (Original)	Holidays With Grandmother	id=12084
English (Adaptation)	Mondli and Mbali Visit Grandmother	id=13636
IciBemba (Translation)	Cuuti Kuli Banakulu	id=18684
isiXhosa (Translation)	Ulilitha Noluniko Batyelela Umakhulu Wabo	id=17528
isiZulu (Translation)	Umondli Nombali Bavakashela Ugogo Wabo	id=18756
Kiswahili (Translation)	Likizo Kwa Nyanya	id=12670
Lunyole (Translation)	Ohuŋumulira Ewa Nguhwa	id=13480
Lunyole (Adaptation)	Ohuŋuumulira Ewa Nguhwa	id=16613
Ng’aturkana (Translation)	Akilakin Ata Egolitoe Esukul	id=12765
Oluwanga (Translation)	Amaulukho Wa Kukhu	id=12924
Sepedi (Translation)	Re Etela Koko	id=12888
Sesotho (South Africa) (Translation)	Matsatsi a Phomolo Le Nkgono 	id=20030
Setswana (Translation)	Morwesi Le Pule Ba Etela Nkoko	id=16725
Setswana (Translation)	Morwesi Le Pule Ba Etela Nkoko	id=17649
SiLozi (Translation)	Kwapumulo Ni Bokuku	id=18715
Tshivenda (Translation)	Holodeyi Na Makhulu	id=18305
Xitsonga (Translation)	Ku Endzela Kokwana Wa Xisati Hi Tiholideyi	id=19018
