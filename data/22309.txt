url:	http://africanstorybook.org/reader.php?id=22309&d=0&a=1
id:	22309
title:	Ŋkar see mewón sibaà
author:	Beatrice Tafon Takeh and Mbinkar Emmanuel Keelen
artist:	Jesse Pietersen
lang:	Lámnsoʼ
level:	First sentences
lic:	Creative Commons: Attribution 4.0
thumb:	http://africanstorybook.org/illustrations/covers/22309.png
desc:	Kimfèr ke á yii fer e Etiopia kùm wón ámóʼó abaà ve vé-eè koon viŋkar

page_text:

P1	Yi-iì dzə̀ é ghan símóʼ sí, a shiwán shé bvəy wùn shiwán shé baá shi dzə̀ ŋkar si.
P2	Áwune nèn dù visəə́rí é fir.
P3	Vé-eè kfə́n fo laʼ a ghán sí shaásín ne feyì.
P4	Wàn bvəy suúy e yè wov jii, "M kì kòóy ŋkar a yì bòŋ feyì. Wúné boŋ mo féyì. Vèr wun kfə̀n bvəə́shí e tarnén kibvəə́shí."
P5	Yìy à bvəy bìnèr jii, "Wan wòm, m kér kishéʼrì ji à kfə̀n é bàm e tin. Wù yòʼ dzə̀ ŋkar yesən. Lá à yòʼ kfə̀n bvəə̀shí e dù ji à yén á wun."
P6	Kú a dzə̀ sa ghán sin se wàn baá kì suuy e ye wov jii, "M kòóy ŋkar yem a yì bóŋ féyì. Wúné boŋ mo. Vèr wun bvəə́shi e tarnén kibvəə́shí."
P7	Yìy à baá bìnèr jii, "Wan wom, kí bír mo, mò à yoʼ lo e kfə̀r wan bvəy woo shooy. Vèn wun tárnen kibvəə́shí, à yùyrí wun e kfə̀r."
P8	Yì rán kivəə́shí, wàn baá dù aà wàn bvəy ntèʼ.
P9	A wàn bvəy yòʼ dzə̀ fó ndzə. A wù kì làáy é mvə̀m lav wùn yè wov.
P10	Wàn baá jáŋ kitávín jii, "Á wìy é wòsò du a səərí e fir."
P11	Wàn bvəy bìnèr jii, "Wòsò yòʼ dzə̀ə́ ŋkar si. M yù ne kinyo ke yè wor suuyin e mò. Wón ve juŋe yii yú ayìy vév."
P12	Wàn baá yú bír, e nèn kfə̀n é bàm, e dù e yèn yè wov.

images:

illustrations/pages/18402.png
illustrations/pages/18401.png
illustrations/pages/18402.png
illustrations/pages/18403.png
illustrations/pages/18404.png
illustrations/pages/18405.png
illustrations/pages/18406.png
illustrations/pages/18407.png
illustrations/pages/18408.png
illustrations/pages/18409.png
illustrations/pages/18410.png
illustrations/pages/18411.png
illustrations/pages/18412.png

translations:

English (Original)	Two Little Friends	id=18420
Hausa (Nigeria) (Translation)	Abotar Ɗan Taure da Ɗan Damisa	id=22054
Kiswahili (Translation)	Marafiki wawili wadogo	id=19404
Ng’aturkana (Translation)	Ng’Ipalon Ng’Iarei Lochamam	id=18421
