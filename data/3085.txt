url:	http://africanstorybook.org/reader.php?id=3085&d=0&a=1
id:	3085
title:	Umusaani Umukiboole, Umukhasi Umukiboole
author:	Milton Eridad Shissa
artist:	Jemma Kahn
lang:	Lumasaaba
level:	First paragraphs
lic:	Creative Commons: Attribution 3.0
thumb:	http://africanstorybook.org/illustrations/covers/3085.png
desc:	A story about how people came into being and populated the earth. They rise in snake like form from  the depths of a dark cold pool into a sunlit world of colour

page_text:

P1	Aabawo khaalekho naabi,  nga shiibala shishiili shiyaakha,  nga tsinjiinji tsimboofu tsaabiimbilila shiibala nga ibulangiti,  ni kimisaala kimileeyi nga kyaayiwuta mu ngaaki.
P2	Mu shibala isho,  mwabamo shisiba she kameetsi kamamali kali tiii,  nga kamaleeyi naabi aasi,  nga kakwalaala busa tsuu,  naluundi nga kaanyira tsii.
P3	Aasi e shisiba shino,  yabayo tsindemu tsibili. Indemu ndweela yaba imboofu,  nga ili ni kamafunyo kamasaare,  ne indala nga ili ifwiitikho,  luundi nga imbolawolu.
P4	Shifukhu shitweela,  aabawo ikhuungu iye kamaani. Lumweemwe lwaamulikha lwenjilila ilala aasi mu shisiba. Isho shaakila kameetsi kaawukhanamwo imbuka ifwiiti iri. Tsindemu tsana tsabona shibala khu ngaaki,  nga shaayitsula kamakoondo,  ni bibiindu bye tsimbonekha tsitsikhali ndweela ta,  atweela ni bibipamburukha. Ne kameetsi ni keelilisa,  tsindemu sitsebilila bumiliwu bweesi tsabonakho khu shibala ta.
P5	Kila tsiilomela tsonyene tsiri,  "Ifwe sikhunyala khweloosela khuumenya mu shisiba shimali luundi shinyifu shino ta. Khayo khurure ibulafu,  khubone shibala nga ni shifwaana." Ne indemu injeekhekho yareeba iri,  "Ne khunamenya khuryeena khu shibala? Kane khwikhururire aasi khu nda tseefwe?"
P6	Ne iyashe yeelamo iri,  "Binywiinywi bye mu ngaaki singene bikhutsekhelele ifwe lwe khukyeenda mbola. Sikane khwalaame aasi ta,  ne kane khukyeende." Mbolambola tsekanyulula. Tsaarakikha khuusubila tweela tsoombi,  tsaarura ibulafu,  khuutsya khu ngaaki isi buwaanga buli.
P7	Nga ni tsoola khu meetsi khu ngaaki,  shishiindu shishikhabatsakawo ta shaakholekha. Imisya we kimikhiinga kyatso yaawukhamo khabili,  yaamamwo bikyele,  bikhaandakilo,  ni tsintsala. Khukhwaama mu makosi kaatso mwarubukhamwo kamakhono,  biikalabo ni tsintsala.
P8	Benyoola nga sibashiili tsindemu ta,  ne Umusaani n'umukhasi. Ne ni baalolana,  baasimana,  baakanana.
P9	Umukhasi waaloma ari,  "Kane khutsye khwiyombekhele intsu yeefwe mu njiinji. Buli kumutikhinyi khubonatsake inyaanga nga irura,  khwoorere kumuumu." Umusaani naye waaloma ari,  "Kane khwaayilise bunyaasi,  ni bisaala. Kane khube basaale be binywiinywi ni tsisolo tseene."
P10	Umusaani umukiboole yuno waaloma ari,  "Yiitsa." Umukhasi umukiboole uyo naye waaloma ari,  "Khaniitse." Baakyendela atweela baatsya mu shibala shaabwe shishaakha.

images:

illustrations/pages/1334.png
illustrations/pages/1335.png
illustrations/pages/1336.png
illustrations/pages/1337.png
illustrations/pages/1334.png
illustrations/pages/1338.png
illustrations/pages/1339.png
illustrations/pages/1340.png
illustrations/pages/1341.png
illustrations/pages/1342.png
illustrations/pages/1343.png

translations:

Afrikaans (Translation)	Die Eerste Man en Eerste Vrou	id=11285
Ekegusii (Translation)	Omosacha Omotang’Ani	id=2353
English (Original)	First Man and First Woman	id=2185
French (Translation)	Le Premier Homme Et La Première Femme	id=10761
isiZulu (Translation)	Indoda Yokuqala Nomfazi Wokuqala	id=2358
isiZulu (Translation)	Indoda Yokuqala Nomfazi Wokuqala	id=13023
Kikamba (Translation)	Mũndũũme Wa Mbee	id=2354
Kiswahili (Translation)	Mwanamme Na Mwanamke Wa Kwanza	id=2355
Lugbarati (Translation)	Agupi Oko Ri Oku Oko Ri	id=2360
Lugbarati (Official) (Translation)	Ágúpí Òkò Rɨ̀ Pɨ Òkʉ́ Òkò Rɨ̀ Be	id=8751
Maa (Translation)	Olée Le Dukúya	id=2739
Ng’aturkana (Translation)	Ekile Lo Eking’Aren Ka Aberu Na Eking’Aren	id=2356
Oluwanga (Translation)	Omusatsa Wa Mbeli Omukhasi Wa Mbeli	id=2357
Siswati (Translation)	Indvodza Yekucala Nemfati Wekucala	id=13077
