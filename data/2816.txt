url:	http://africanstorybook.org/reader.php?id=2816&d=0&a=1
id:	2816
title:	Enkitók Naguatúno
author:	Leonard Kotikash
artist:	Jemma Kahn
lang:	Maa
level:	Longer paragraphs
lic:	Creative Commons: Attribution 3.0
thumb:	http://africanstorybook.org/illustrations/covers/2816.png
desc:	Kéáta elé páyian intokitín pookí naáyieu – metélekú enkitók. Néguetakí kewán enkitók. Néponu ilmúrrân nédol ajó kéíshiaat

page_text:

P1	Nétií apá,  nétií olpáyian kársîs olêng. Kéáta inkíshú,  néata inkerrá ó inkinejí. Némanya enkóp natíi enkáre nétií inkujít náanyorí. Káke óre egirá amorúáó,  nétum osiná sápuk,  amû imeáta enkitók.
P2	Óre enkolóng nabô,  egirá atón te entonatá ó olchaní adamishó,  nétum endúáátá. Néjo,  "tenámátúm enkitók,  náítobíraki kewán."
P3	Néguatu enkitók te olng'osilá léílo shaní. Óre peê eidíp,  néíbung inkonyék enyéna. Nédolishóyu. Néítokí ayang'akí,  nétum enkishúi.
P4	Néshil,  nédol ajo kéíshiaat. Négil kúng aomón metáa enkitók enyé.
P5	Néísho enchórríbá sídáí naléng. Néísho isaên ó enkíshílí. Imasáa pookí é enkitók nayáma. Néítokí aitobirakí enkají te esárng'ab. Néomón ínâ kitók enyé ajokí,  "áátásáyia mílikíoo aké eníng'úaa."
P6	Óre éítû élô enkatá náado,  nédol ilmúrrân ínâ kitók. Néjo,  "káji eikó oltásât óba injí tenétum enkitók sídáí aikó injí?" Néponu áapurroo. Néya enkáng enyê.
P7	Négila ílô tásat táu olêng. Néísinánuo naléng. Nédol énaa iméídim atotóna métíi enkítok énye. Néjo,  "tenááta entóki enyé,  majó káítóki aikenú olêng." Nétum inturkuluoní,  néírriwáa meshómo áaing'oru enkitók enyé. Néranyakí,  áailejilej,  áashuku.
P8	Óre peê épúo áatum,  néranyakí osínkólio le oó imotónyi: Nákitok,  nákitok,  naguatúno Írá shíáát aláng inkulíe kitúaak pookí Eirríwua iyíóók olpáyian líno peê kiponú áaya enchórríbá inó.
P9	Néísho ninché enchórríbá enyé. Népuo,  négiróo oldónyó,  néim ilkejék oméyakí olpayíán. Néíteléíki ínâ shórríbá enkomóm enyé. Nétum enkíléjíléj te enkíti katá.
P10	Káke enyaáka aké anguarrú enkitók enyé. Néítokí airriwaá inturkuluoní. Népuo áarany: Nákitok,  nákitok,  naguatúno Írá shíáát aláng inkulíe kitúaak pookí Eirríwua iyíóók olpáyian líno peê kiponú áaya enkíshílí inó. Óre peê éíshórî,  népuo áayaki olpayíán.
P11	Néng'amáa enkíshíli te enyorratá sapúk. Nédamu enkitók enyé natíi kulíe áng'ítie. Néítadóyio oltáú. Néítokí airriwaá inturkuluoní. Népuo áarany: Nákitok,  nákitok,  naguatúno Írá shíáát aláng inkulíe kitúaak pookí Eirríwua iyíóók olpáyian líno peê kiponú áaya enkishúi inó.
P12	Népuo intúrkuluoní enkátá e uní. Nédoikí irónyi léína kitók. Néíteru áakurtu inkonyék. Óre nabô kátá,  néshuko inâ kítok aakú enkóbéí. Néshuta inkáik ó inkejék ó elúkúnyá. Néosh enkóp abatatá.
P13	Néíbeleleng'óki olpáyian ínâ kóbéí embátá ó olkejú. Néítashéyie te embatá é enkáré. Néítokí intóna áabulaki. Nébulakí ilng'ósîl,  ó imbénék.
P14	Náa óre peê ékût imbénék osiwúó,  néítayu oltóíló laáíjo olé enkitók náng'uarrú olpayíán lenyé.

images:

illustrations/pages/2580.png
illustrations/pages/2584.png
illustrations/pages/2585.png
illustrations/pages/2583.png
illustrations/pages/2586.png
illustrations/pages/2587.png
illustrations/pages/2588.png
illustrations/pages/2589.png
illustrations/pages/2590.png
illustrations/pages/2591.png
illustrations/pages/2592.png
illustrations/pages/2581.png
illustrations/pages/2582.png
illustrations/pages/2593.png
illustrations/pages/2580.png

translations:

Aringati (Translation)	Ife Ũkú Ru Rĩ	id=7527
English (Original)	The Tree Wife	id=2595
isiXhosa (Translation)	Inkosikazi Eyenziwe Ngomthi	id=3137
isiZulu (Translation)	Unkosikazi Oyisihlahla	id=3138
isiZulu (Adaptation)	Unkosikazi Oyisihlahla	id=14188
Kikamba (Translation)	Kiveti Kya Muti	id=3139
Kiswahili (Translation)	Mke Mti	id=3140
Luganda (Translation)	Omukazi Eyava Mu Muti	id=3141
Lugbarati (Translation)	Oku Pati Ru Ri	id=2712
Lumasaaba (Translation)	Umukhasi We Mu Kusaala	id=7243
Lunyole (Translation)	Omuhasi Womu Musaala	id=3142
Oluwanga (Translation)	Omukhasi Musala	id=3143
Sepedi (Translation)	Mosadi Wa Sehlare	id=7244
Sesotho (Lesotho) (Translation)	Mosali Oa Sefate	id=3144
Sesotho (Lesotho) (Translation)	Mosali Wa Sefate	id=10370
Setswana (Translation)	Mosadi Wa Setlhare	id=7242
