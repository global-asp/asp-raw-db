url:	http://africanstorybook.org/reader.php?id=13312&d=0&a=1
id:	13312
title:	Ebuu Lokarorokanan
author:	Simon Ipoo
artist:	Zablon Alex Nguku
lang:	Ng’aturkana
level:	First sentences
lic:	Creative Commons: Attribution 3.0
thumb:	http://africanstorybook.org/illustrations/covers/13312.png
desc:	Apese na erumi ataaba

page_text:

P1	Alose kolong ng'apesur,  Alio ka Akiru aokun ng'akipi anang'olol.
P2	Abong'unet,  tobur kechi alorot kiyang'asi anataaba anaapolon.
P3	Asaki Alio anyoun alosit nawi,  nakaneni ikwa kirum ng'esi ataaba.
P4	Kipung'ar Akiru nawi anyarare ata-ka-Alio.
P5	Na adolunio itokeng nataaba,  toriamu Alio irumit ataaba kire.
P6	"Adukokini ayong alaar kiriam ataaba nyelomuneta ng'itieng lu amoni," tolimok itokeng Alio.
P7	Kong'ina,  toduk alaar kipeak ekidor epei bon,  lo itoruni ng'esi elomuni tooma.
P8	Nakaneni,  adukeene Ebuu esemeene,  nabo apupeene ata-ka-Alio einuni ng'esi akimuj.
P9	Toro ng'esi akitatama eos. Kitatami lokojokon ng'irwa nakaalak.
P10	Tolimokis ng'itieng luche ng'esi atamar kiliko echut lo ariyet toeokinio ejok! Nakaneni kiliko ng'esi echut lo ang'olol bu toeok. Nyeng'aara ekidor.
P11	Kiliko ng'esi echut lo ang'olol dio tobong'u toeok. Nakaneni nyeng'aara ekidor. Ekisidi kiliko echut lo ariyet.
P12	Bu toeok,  tang'aar ekidor. Tanyam Ebuu ng'olo Alio.
P13	Na abunio itokeng nabo,  toeok nikooyen. Nakaneni emam itwan ang'aa ng'esi.
P14	Tanyara aberu ng'ina ekiriam ang'itiang kadaang. Kinokaki akim naapolon nadui. "Echakakin etiang'it lo anyami Alio nakim tonomia," tolimok ng'esi kechi.
P15	Toporoporoto ng'itieng daang eosi:    "Ata-ka Alio - iouuu yah! Anikanyamit ikon koku,  achakakin nakim-na! Chi-gir-rr!" Todol apak na ekwee.
P16	Topor ekwee,  dio akim kiwang'a ng'esi ekosim. Towaanik ng'esi tama,  kwa-a-ak!
P17	Esal kech kadaang bu Ebuu. Napei epori ng'esi,  tachakakin nakim.
P18	Towanik Ebuu esaki aking'arakino,  nakaneni amam ikeng'arakinan. Topetaros ng'itieng luche!

images:

illustrations/pages/6957.png
illustrations/pages/6948.png
illustrations/pages/6949.png
illustrations/pages/6950.png
illustrations/pages/6951.png
illustrations/pages/6952.png
illustrations/pages/6953.png
illustrations/pages/6954.png
illustrations/pages/6955.png
illustrations/pages/6957.png
illustrations/pages/6958.png
illustrations/pages/6959.png
illustrations/pages/6961.png
illustrations/pages/6963.png
illustrations/pages/6965.png
illustrations/pages/6967.png
illustrations/pages/6970.png
illustrations/pages/6972.png
illustrations/pages/7495.png

translations:

English (Original)	Greedy Hyena	id=7550
Kiswahili (Translation)	Fisi Mlafi	id=15866
Somali (Adaptation)	Waraabihii Dhooniga Ahaa	id=12405
