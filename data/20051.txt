url:	http://africanstorybook.org/reader.php?id=20051&d=0&a=1
id:	20051
title:	Groot Blou Bus
author:	Fanie Viljoen
artist:	Mango Tree
lang:	Afrikaans
level:	First sentences
lic:	Creative Commons: Attribution 4.0
thumb:	http://africanstorybook.org/illustrations/covers/20051.png
desc:	Ebei en sy ma wag vir die groot blou bus om hulle stad toe te neem. Maar die blou bus het gebreek. Hoe sal hulle in die stad kom?

page_text:

P1	Daar is net een bus in Ebei se dorpie. Dit is groot en blou. Dit raas baie.
P2	Eendag sê Ebei se ma, "Môre gaan ons stad toe om jou skoolklere te koop."
P3	Ebei is baie bly. Hulle sal met die groot blou bus ry.

Daardie aand kan hy glad nie slaap nie.
P4	Ebei is alreeds aangetrek toe sy ma hom kom wakker maak.
P5	Ebei en sy ma stap na die bushalte. Hulle wag vir die groot blou bus.

Maar die bus kom nie.
P6	Ander mense kom wag ook by die bushalte.

Hulle kla omdat die bus laat is. "Het die bus sonder ons vertrek?" vra hulle.
P7	Ebei is bekommerd.

"Ons sal nie stad toe kan gaan nie. Ek sal nie my skoolklere kry nie," dink hy.
P8	Party mense gee moed op en gaan huis toe. Maar Ebei huil. Hy wil nie teruggaan nie. Sy ma troos hom. 

"Ons sal ’n rukkie langer wag," sê sy.
P9	Skielik hoor hulle ’n geraas. Hulle sien stof in die lug.

Die bus is op pad!
P10	Maar die bus is nie blou nie. Dit is nie groot nie. Die bus is rooi en klein.

Die wagtende mense kyk na die bus. Hulle klim nie in nie.
P11	"Klim in! Klim in!" roep die bestuurder. "Ons is vandag baie laat," sê hy.
P12	Ebei en sy ma klim eerste in.

Gou klim die ander mense ook in die klein, rooi bus.
P13	Ebei kyk deur die venster na buite. Hy sien nog mense by die bushalte.
P14	Selfs nog meer mense hardloop nader om die bus te haal. Maar hulle is te laat. Die bus is vol.

Die rooi bus vertrek stad toe.
P15	"Waar is die groot blou bus?" vra Ebei se ma.

"Dit het gebreek," antwoord die bestuurder. "Ons maak dit reg. Dit sal môre weer kom," voeg hy by.
P16	Ebei gee nie om watter kleur die bus is nie. Hy gee nie om hoe groot die bus is nie.

Hy is net bly, want hierdie bus gaan stad toe.

images:

illustrations/pages/11446.png
illustrations/pages/11446.png
illustrations/pages/11447.png
illustrations/pages/11448.png
illustrations/pages/11449.png
illustrations/pages/11450.png
illustrations/pages/11451.png
illustrations/pages/11452.png
illustrations/pages/11453.png
illustrations/pages/11454.png
illustrations/pages/11455.png
illustrations/pages/11456.png
illustrations/pages/11457.png
illustrations/pages/11458.png
illustrations/pages/11459.png
illustrations/pages/11460.png
illustrations/pages/11461.png

translations:

ChiTonga (Translation)	Ibbasi Lyangu Lipati Lya Bbulu	id=18635
CiNyanja (Translation)	Basi Ikulu Yobilibila	id=18614
English (Original)	Big Blue Bus	id=12083
English (Adaptation)	Big Blue Bus	id=13607
English (Adaptation)	When the (Big Blue) Bus Was Late 	id=20309
French (Translation)	Le Grand Bus Bleu	id=13271
IciBemba (Translation)	Saaca  Iikulu Iyabuluu	id=18579
isiNdebele (Translation)	Mhlana Ibhesi Ifika Ngemva Kwesikhathi	id=20828
isiXhosa (Translation)	Ibhasi Enkulu Emzuba	id=16549
isiXhosa (Translation)	Ibhasi Enkulu Ezuba	id=17502
isiZulu (Translation)	Ibhasi Enkulu Eluhlaza Okwe Sibhakabhaka	id=16207
isiZulu (Adaptation)	Ibhasi Elikhulu Eliluhlaza	id=17335
isiZulu (Translation)	Mzukwana Ibhasi Lifika Emva Kwesikhathi	id=20688
Kinyarwanda (Translation)	Bisi Nini Y'ubururu	id=17456
Kiswahili (Translation)	Basi Kubwa La Bluu	id=12428
Luganda (Translation)	Baasi Ennene  Eya Bululu	id=13122
Lunyole (Translation)	Ebbasi  Embala Eya  Bbululu	id=13438
Lunyole (Translation)	Ebbasi Embala Eya Bbulu	id=13608
Ng’aturkana (Translation)	Amotoka Napus Naapolon	id=12730
Oluwanga (Translation)	Omutoka Omukali Kwe Lilesi	id=12934
Portuguese (Translation)	Grande Autocarro Azul	id=16097
Sepedi (Translation)	Pese Ye Kgolo Ye Talalerata	id=17993
Sesotho (South Africa) (Translation)	Bese E E Kgolo E Mmala Wa Botala Ba Lehodimo 	id=20023
Sesotho (South Africa) (Translation)	Ha Bese E Kgolo E Bolou E Siilwe Ke Nako	id=20835
Setswana (Translation)	Bese E Kgolo Ya Mmala Wa Botala Jwa Legodimo	id=16588
Setswana (Translation)	Bese E E Kgolo Ya Mmala Wa Botala Jwa Legodimo	id=17644
SiLozi (Translation)	Mbasi Yaka Yamubala Wa Mbilu	id=18562
Siswati (Translation)	Ibhasi Lenkhulu Leluhlata Kwesibhakabhaka	id=20782
Tshivenda (Translation)	Bisi Khulwane Dala	id=18286
Xitsonga (Translation)	Bazi Lerikulu Ra Muhlovo Wa Wasi	id=18988
