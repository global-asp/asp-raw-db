url:	https://africanstorybook.org/reader.php?id=37198&d=0&a=1
id:	37198
title:	Aŋidony Iko Otôrôgôl
author:	Peter Akalkal
artist:	Salim Kasamba
lang:	Otuho
level:	First paragraphs
lic:	Creative Commons: Attribution 4.0
thumb:	http://africanstorybook.org/illustrations/covers/37198.png
desc:	Idehi aŋidony amaji anna amanyarî inyi îhîdê dôŋê ta abolori tôrôŋôl êttê lêtên îrûmana olobiarî jio ôbô amaji.

page_text:

P1	Owon nyia ôbô ôtôrôgôl ônnô ôrrôhô bêbê îfaû ꞌdaŋ. Ayohoji nyia agûrûmarî ꞌdaŋ agarrum iko ayyani. Ajûranî nyia buo fê ôwôrîô.@@Abeŋ nyia aarî iko aŋiria. Ihanyî nyia aatî, eesuŋ, iko aciaŋi.
P2	Ayêî nyia arria ŋidonyo hunyia amanyaî ꞌtô îhîdê doŋiok ika ahûrê.@@Tô ôbô nôlôŋ, îfûr nyia ôbô abôtôr ŋidony jio hottina alô inyi ittifia ôbô amaji ônnô obeŋ ꞌtô owon iko ôtôrôgôl.
P3	Atuk nyia aŋidony anîa oŋitek arriaî îhîkôî.@@Oŋut nyia inyi ta atua muri, ôdôk adoŋiok, buo fê allaŋ adiali.
P4	Teyya, êttê aŋidony anîa îfanyan jio ôbô namaji anna anya Hawaî.
P5	Tô Hawaî teyya, arûmak nyia aŋidony anîa afacan ŋahî iko ôlôwôrê ônnô oŋettio ꞌtô.@@Omuno nyia inyi bêbê.
P6	Arasahino aŋidony anîa diyya. Ihûm nyia inyi înya aŋahî hûa. Ettê ifiron buo fê ahûan tênê êttê îwônyô.@@Irrîŋîtatio nyia buo fê inyi ituo ôwôrê diyya oŋitek ꞌdaŋ.
P7	Ihalû oŋitek araki, îfûr fê aŋidony anîa jio hottina fê enyiak inyi îcaharû idoŋiok. Awak nyia inyi îmîjana ŋaî ômîr ôtôrôgôl nyia.@@Iyarû iko ôbô aŋak, êttê ittiforo nêkôî ninyia ottuniere inyi.
P8	Hinyia afany inyi idoŋiok diyya, êttê aŋidonyo hunyia isui ꞌtô ifuanna îrraŋûna inyi ta amuno.
P9	Awahî nyia buo fê isi aŋak ninyia îyaŋuno aŋidony anîa.@@Ifiyei inyi, "Owon namaji lobie anîa ajia? Ewak buo fê hôhôî ifuatan diyya."
P10	Iramak aŋidony anîa jihosi neyijiti Hawaî, êttê buo fê iruk êyarû isi diyya.
P11	Iwwoti nyia aŋidonyo hûnia ꞌdaŋ Hawaî. Anyaî nyia isi aŋahî hûa, amatî îka aarî, îballôî, êttê buo fê ahûattêk hosi ꞌdaŋ îwônyô.
P12	Kûak teyya, afuonni nyia aŋidonyo Hawaî hûnîa îbûrûna jio iwwotuni aŋidonyo tô tua doŋiok ꞌdaŋ jihosi diyya.
P13	Ihawwaî nyia aŋidonyo Hawaî jio afuoi aŋahî hosi ituho.@@Anîa, iwwahuni îsî ꞌdaŋ jio efuo îfûhara addi aŋidonyo hunno ofuonni ꞌtô hûnîa tô doŋiok.
P14	Tô ôbô nôlôŋ, afuonni aŋidonyo doŋiok hûa îmata harî.@@Ettê aŋidonyo Hawaî îbûranio isi kê êyêk erribita îhas. Awahî nyia isi îfûhara isi addi.
P15	Hofuoi isi ihuania irribonio, êttê ôbô ahouti ŋidonyo Hawaî îllacauno tô tanaî.@@Ettê îfî isi ꞌdaŋ jio jio, "Nyio îwahata îtaî irribo? Oremehini aŋahî hûnîa jihôhôî ꞌdaŋ."
P16	Agiluni nyia isi ꞌdaŋ jio ôbîs êram ahoutî alîa.@@Tanîa, many jio ôlôŋ lîa, amanyaî nyia aŋidonyo Hawaî iko aŋidonyo doŋiok ara abotie obeŋ aŋalafa.

images:

illustrations/pages/18796.png
illustrations/pages/18786.png
illustrations/pages/18788.png
illustrations/pages/18789.png
illustrations/pages/18790.png
illustrations/pages/18791.png
illustrations/pages/18792.png
illustrations/pages/18793.png
illustrations/pages/18794.png
illustrations/pages/18795.png
illustrations/pages/18796.png
illustrations/pages/18797.png
illustrations/pages/18798.png
illustrations/pages/18799.png
illustrations/pages/18800.png
illustrations/pages/18801.png
illustrations/pages/18802.png

translations:

Afaan Oromo (Translation)	Jaldeesafi Hongee	id=20429
Amharic (Translation)	ዝንጀሮና ድርቁ	id=20500
Anii (Adaptation)	Gʊlǝma n'akʊná	id=36185
Asante Twi (Translation)	Nnoe ne ɛpɛ berɛ	id=38053
English (Original)	Monkey and the Drought	id=18803
English (Adaptation)	Monkey and the Drought	id=19767
French (Translation)	Le singe et la sécheresse	id=33439
Fulfulde Mbororoore (Translation)	Dorooji bee Weelo	id=31993
Hausa (Nigeria) (Translation)	Biri da Fari	id=20511
Hausa (Nigeria) (Translation)	Birai a Lokacin Fari	id=21366
Hausa (Nigeria) (Adaptation)	Birai a Lokacin Fari	id=36131
IsiNdebele (Zimbabwe) (Translation)	UNkawu ngomnyaka wendlala	id=21689
isiZulu (Translation)	UNkawana nesomiso	id=20725
Kinyarwanda (Translation)	Inkende n'amapfa	id=23850
Kiswahili (Translation)	Kima na kiangazi	id=18804
Kiswahili (Translation)	Kima na kiangazi kibaya	id=20440
Lusoga (Translation)	Wankembo mu Kyeya	id=22500
Ng’aturkana (Translation)	Ekadokot Ka Akamu	id=20411
Otuho (Translation)	Aŋidony iko Otorogol	id=33092
TjiKalanga (Translation)	Hoko mugole lehhala	id=35372
