url:	http://africanstorybook.org/reader.php?id=2702&d=0&a=1
id:	2702
title:	Unonkungu Nembulu
author:	Ntombizodwa Gxowa-Dlayedwa
artist:	Wiehan de Jager
lang:	isiXhosa
level:	Longer paragraphs
lic:	Creative Commons: Attribution 3.0
thumb:	http://africanstorybook.org/illustrations/covers/2702.png
desc:	Nonkungu is sent to her rich uncle who lives in another village by her parents. Shes very excited and shes got on a beautiful beaded dress made by her mother. On her way to her uncles village

page_text:

P1	Kudala kwakukho indoda eyayihluphekile kunye nenkosikayi yayo. Babenomntwana omnye kuphela,  intombazana,  egama linguNonkungu. UNonkungu wayemhle kwaye enobubele. Abazali bakhe babemthanda kakhulu.
P2	Ngenye imini abazali bakhe bagqiba kwelokuba bathumele uNonkungu ayokuhlala nomalume wakhe uMtonyama. Umalume uMtonyama wayeyondoda eyayifumile. Umama kaNonkungu wenza umbhinqo owodwa ngeribhoni,  amaqhosha nneentsimbi. Wenza nentsimbi yomqala entle,  esenzela uNonkungu. Ngenye intsasa kwakusasa,  uNonkungu wabashiya abazal bakhe esiya kumzi kamalume wakhe.
P3	Endleleni uNonkungu wafika emfuleni. Wawuwela umfula,  esebenzisa amatye okucangcatha. Kwicala elingaphesheya wadibana nentombazana elula inxibe amadlakadlaka.
P4	"Uya phi na?" Yabuza intombazana elula. "Ndiya kundwendwela umalume wam uMtonyama," watsho uNonkungu. "Loo nto iyammangaliso," yatsho intombazana elula. UMtonyama ngumalume wam nam,  kwaye nam ndisendleleni eya kundwendwela yena.
P5	Yaza ke intombazana elula yathi,  "Umbhinqo wakho mhle kakhulu nazo iintsimbi zakho zintlle ngokunjalo. Nceda undivumele ndizilinganise." Ngoko ke uNonkungu wakhulula umbhinqo neentsimbi.
P6	Intombazana elula yakhulula amadlavu ayo,  waza uNonkungu wabona ukuba intombazana elula inomsila. UNonkungu wayazi ngoku ukuba intombazana elula ngenene yimbulu. Woyika uNonkungu. Imbulu yanxiba umbhinqo nentsimbi yomqala. Waza uNonkungu wanxiba amadlavu.
P7	Bahamba kunye. Emva kokuba behambe umganyana omfutshane,  uNonkungu wathi kwimbulu,  "Nceda undinike umbhinqo wam neentsimbi zam." Kha undivumele ndizinxibe side siyokufika kulaa mthi," yatsho imbulu,  isalatha umthi osendulini."
P8	Xa befika emthini,  uNonkungu wathi kwimbulu,  "Nceda undinike umbhinqo neentsimbi zam." Kha undivumele ndizinxibe side sifike kulaa mfula ulandelayo," yatsho imbulu. UNonkungu wayesoyika ngoko ke wavuma."
P9	Ekugqibeleni bafika emfuleni. Kwakhona uNonkungu wabuza imbulu,  "Nceda undinike umbhinqo wam neentsimbi zam." Kha undiyeke ndizinxibe nje side siyokufika kulaa ndlu,  apho abafazi bahleli khona," yatsho imbulu. Baza baqhubeka behamba."
P10	Bathi bakufika endlwini,  imbulu yatyhalela uNonkungu ngemva,  yaza yathi kubafazi abahleli ngasendlwini,  "Jongani le ntombazana inxibe amadlavu. Ebesoloko elandelana nam imini yonke. Ndinqwenela ukuba ahambe." UNonkunga waba neentloni noloyiko,  kangangokuba wabalekela ebuhlanti,  wazimela.
P11	Yaza imbulu yaya kwindlu kamalume uMtonyama yathi, "Ndingumtshana wakho,  uNonkungu. Abazali bam bandithumele ukuba ndizokuhlala nawe." UMtonyama wayamkela intombazana elula eyayiyimbulu ngenene. UMtonyama nosapho lwakhe babenobubele kwimbulu kuba babecinga ukuba nguNonkungu. Kodwa usizana olunguNonkungu kwafuneka lulale ebuhlanti abelane nezinja ngokutya.
P12	Emini uNonkungu waya ethafenii,  wacula: "Owu! Kha undisizele,  ndisizele. Bendithunywe ngutata nomama Ukuba ndiyokuhlala nomalume,  uMtonyama. Endleleni ndadibana nembulu yaza yathatha umbhinqo wam neentsimbi zam. Owu! Ndisizele,  ndisizele."
P13	Ngenye imini abanye abantu bayiva le ngoma,  baxelela uMtonyama ukuba bekukho intombazana elula ethafen, i ecule eyona ngoma imnandi nelusizi. Ngaloo mva kwemini uMtonyama waya ethafeni. Weva umntu othile ecula. Walinda emva kwesihlahla,  wamamela. UMtonyama waya kwimvumi. Yayinxibe amadlavu embulu.
P14	UMtonyama wayibuza,  "Ungubani,  Ungumtshana wam,  uNonkungu?" Waza uNonkungu wamxelela into eyenzekileyo. UMtonyama wamthatha uNonkungu wambuyisela endaweni yakhe,  wamzimelisa endlwini.
P15	UMtonyama wakhe weva ukuba umsila wembulu uyaluthanda ubisi kwaye awunakulidlula ngaphandle kokusela intwana yalo. Ngoko ke uMtonyama waxelela amadoda akhe ukuba ombe umjelo onzulu ukuze awuzalise umjelo ngamasi.
P16	Aza onke amantombazana elali abizelwa kwindawo yakwaMtonyama ukuya kuthatha inxaxheba kugqatso lokutsiba. Intombazana nganye yayizakutsiba ngaphezu komjelo. Intombazana eyayinxibe umbhinqo neentsimbi zikaNonkungu yayixhalabile. Zange ifune ukutsiba phezu kumjelo. Yayisazi ukuba umsila wayo uza kunxanelwa amasi. Ngoko ke imbulu yaya endlwini,  yaza yabophelela umsila wayo emzinjeni wayo kangangoko inako. Waza wathatha indawo yakhe njengamanye amantombazana.
P17	Ekugqibeleni yaba lithuba lembulu ukutsiba. Yazama ukutsibela phezulu ngaphaya komjelo,  kodwa umsila wayo waqhawuka,  waphuncuka,  wayitsalela ezantsi,  ezantsi,  ezantsi emasini.
P18	Njengoko iduntsalaza emasini,  amadoda akhawuleza azalisa umjelo ngesanti aza ayingcwaba imbulu. Yaba sisiphelo sayo. Kodwa uNonkungu wahlala ngokonwaba nomalume wakhe ixesha elide kakhulu. Yabasisiphelo sebali.

images:

illustrations/pages/1179.png
illustrations/pages/1180.png
illustrations/pages/1192.png
illustrations/pages/1179.png
illustrations/pages/1193.png
illustrations/pages/1181.png
illustrations/pages/1884.png
illustrations/pages/1182.png
illustrations/pages/1191.png
illustrations/pages/1195.png
illustrations/pages/1183.png
illustrations/pages/1184.png
illustrations/pages/1185.png
illustrations/pages/1883.png
illustrations/pages/1186.png
illustrations/pages/1187.png
illustrations/pages/1188.png
illustrations/pages/1189.png
illustrations/pages/1190.png

translations:

Afrikaans (Translation)	Nonkungu en Die Imbulu	id=11532
ChiTonga (Translation)	Nonkungu Alimwi Anabulwe	id=18655
CiNyanja (Translation)	Nonkungu Na Mbulu	id=18673
Ekegusii (Translation)	Nokungu N’Eimbulu	id=2097
Ekegusii (Translation)	Nonkungu N’Embulu	id=2623
English (Original)	Nonkungu and the Imbulu	id=1877
French (Translation)	Nonkungu Et L'imbulu	id=12674
IciBemba (Translation)	Nonkungu Neembulu	id=18678
isiXhosa (Translation)	Unonkungu Nembulu	id=2114
isiZulu (Translation)	Unonkungu Kanye Nembulu	id=2098
isiZulu (Translation)	Unonkungu Kanye Nembulu	id=16748
Kikamba (Translation)	Nokũngũ Na Yalyũka	id=2100
Kikamba (Translation)	Nokũngũ Na Yalyũka	id=2633
Kiswahili (Translation)	Nonkungu Na Imbulu	id=2101
Kiswahili (Translation)	Nonkungu Na Imbulu	id=2634
Luganda (Translation)	Nakkungu Nakintu N’Ekikule Kule	id=2110
Luganda (Translation)	Nakkungu N’Ekikulekule	id=2652
Lugbarati (Translation)	Nonkungu Pi Androo Be	id=2103
Lumasaaba (Translation)	Nakhungu Ni Imburu	id=2655
Lunyole (Translation)	Nakungu N’Embulu	id=2121
Lunyole (Translation)	Nakungu N’Embulu	id=2654
Maa (Translation)	Nonkungu O Imbulu	id=2650
Oluwanga (Translation)	Nonkungu Ne Imbulu	id=2653
Oluwanga (Translation)	Nonkungu Ne Imbulu	id=2111
Oluwanga (Adaptation)	Nashimuli Nende Okunani	id=19594
Sepedi (Translation)	Nonkungu Le Imbulu	id=18156
Sesotho (Lesotho) (Translation)	Ts'epang Le Katse Ea Lehata	id=2158
Sesotho (Lesotho) (Translation)	Nonkungu Le Imbulu	id=2705
Sesotho (South Africa) (Translation)	Neo Le Lempetje	id=20047
Setswana (Translation)	Neo Le Lelobu	id=17663
SiLozi (Translation)	Nonkungu Ni Hopani	id=18745
Tshivenda (Translation)	Nonkungu Na Mbulu	id=18192
Xitsonga (Translation)	Nonkungu Na Imbulu	id=18869
