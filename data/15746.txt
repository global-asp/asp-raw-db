url:	http://africanstorybook.org/reader.php?id=15746&d=0&a=1
id:	15746
title:	Mamba Aliye Mwilini Mwangu
author:	Ursula Nafula
artist:	Felicity Bell
lang:	Kiswahili
level:	Read aloud
lic:	Creative Commons: Attribution 3.0
thumb:	http://africanstorybook.org/illustrations/covers/15746.png
desc:	Ntombi lives with a terrible disease and must take extra care of herself to keep well and strong. Her Gogo makes sure that Ntombi has the healthy food and medicine she needs to live a normal life.

page_text:

P1	Ninaitwa Naomi.  Mimi ni msichana mdogo kama wasichana wangine,  isipokuwa.  Nina mamba mwilini mwangu. Wewe huwezi kumwona,  lakini ninajua yupo. Jina lake ni  UkosefuKingaMwilini. Anajificha ndani ya mwili wangu na hawezi kuwaumiza marafiki zangu.
P2	Mamba wangu hawezi kuondoka mwilini mwangu na kuingia mwilini mwako hata ukikaa karibu nami au ukiushika mkono wangu.
P3	Mamba wangu hawezi kuuacha mwili wangu na kuruka ndani ya wako ukishirika nami chakula cha mchana,  au ukilala karibu nami sakafuni.
P4	Mamba wangu,  UkosefuKingaMwilini,  amekuwa nami tangu nizaliwe. Anapenda kuwala majeshi wote wa mwilini ambao wangepigana na viini na kunizuia kuwa mgonjwa. Anapowala majeshi wangu wengi,  ninaugua sana. Siwezi kwenda shule na kucheza na marafiki zangu.
P5	Ninalazimika kumeza dawa zangu kila siku wakati unaopendekezwa. Nisipofanya hivyo mamba wangu anaamka kwa hasira na kuwala majeshi wangu tena. Mimi sitaki afanye hivyo. Ndiyo sababu ninamkumbusha nyanyangu kunipa dawa zangu wakati unaofaa.
P6	Nikila mboga na matunda,  majeshi walio mwilini mwangu wanapata nguvu. Mamba wangu hawezi kuwashika. Anapoenda kulala kwa muda,  mimi huwa na nguvu. Hufurahi na kucheza na marafiki zangu tena.
P7	Nyanyangu alinipeleka kituo cha afya muda mfupi uliopita.  Alipewa dawa na daktari ya kumfanya mamba wangu alale asiweze kuwala majeshi wangu.   Mimi huweza kukimbia,  kupanda juu na kucheza kama watoto wengine.
P8	Ninampenda nyanyangu sana. Ni mzuri na mwenye huruma. Ananilisha chakula kizuri na kuhakikisha ninapata vitamini zaidi ili majeshi wangu wawe na nguvu. Nikiugua ananipeleka kituo cha afya mara moja ili nipate matibabu na kupata nafuu. Ninapenda anaponisomea hadithi kabla kwenda kulala.
P9	Kabla sijalala,  mimi huwaza juu ya kusomea katika shule kubwa. Nitaendelea kuzitumia dawa za kumfanya mamba wangu alale. Ningependa kumsaidia nyanyangu na kumsomea hadithi atakapokuwa mzee na kutoweza kuona vizuri. Nikiwa mtu mzima,  ningependa kusoma na kuchangia kutafuta dawa zitakazowafanya mamba wote walio katika miili ya watu,  walale milele daima.
P10	Nitajifunza kuishi na mamba wangu na kufanya alale zaidi nitakavyoweza. Nitakuwa na marafiki wengi na kufurahi kila siku iwezekanavyo.
P11	Nyanya,  shangazi,  wajomba,  na marafiki,  wananipenda,  ingawa nina mamba mwilini mwangu anayeitwa UkosefuKingaMwilini.

images:

illustrations/pages/6105.png
illustrations/pages/6093.png
illustrations/pages/6094.png
illustrations/pages/6092.png
illustrations/pages/6095.png
illustrations/pages/6097.png
illustrations/pages/6099.png
illustrations/pages/6139.png
illustrations/pages/6102.png
illustrations/pages/6103.png
illustrations/pages/6104.png
illustrations/pages/6105.png

translations:

Afrikaans (Translation)	Die Krokodil In my Liggaam	id=11362
English (Original)	Crocodile In my Body	id=6111
French (Translation)	Un Crocodile Dans Mon Corps	id=10146
Portuguese (Translation)	Um Crocodilo No Meu Corpo	id=16410
