url:	https://africanstorybook.org/reader.php?id=32137&d=0&a=1
id:	32137
title:	Inama z' Umubyeyi
author:	Jean Paul Harelimana
artist:	Adonay  Gebru
lang:	Kinyarwanda
level:	Longer paragraphs
lic:	Creative Commons: Attribution 4.0
thumb:	http://africanstorybook.org/illustrations/covers/32137.png
desc:	Ni iki utekereza ku nama za Papa wa Karori?

page_text:

P1	Mu mudugudu umwe, hariho umwana w' umuhungu witwaga Karori.@@Ntiyakundaga kwiga cyangwa gusoma avuye ku ishuri. Yari umunyeshuri w' umunebwe kandi yitwaraga nabi.
P2	Karori yibye amafaranga ya mama we ajya kugura bombo. Nubwo mama we yariyahishe amafaranga, yashakashatse hose aza kuyabona.
P3	Hashize iminsi mike, Karori yahagaritse kujya mu ishuri, akiriwa hanze y'ishuri yikinira umupira, ku mugoroba agatahana n'abandi bavuye mu ishuri.
P4	Mama wa Karori yaravuze ati: "Urabona ko muri iyi minsi umwana wacu ari kwitwara nabi, ndakeka ko atakijya no ku ishuri. Mu minsi yashize yanyibye amafaranga."@@Papa wa Karori yatekereje uko bashobora guhindura imico ya Karori.
P5	Yabwiye umugore we ati: "Ubutaha, uzahishe amafaranga mu gitabo, amafaranga yawe ntacyo azaba kuko adakunda gusoma ibitabo."
P6	Umunsi wakurikiyeho, Karori yashatse amafaranga ya mama we. Yashakashatse hosearaheba.@@Yafashe umwanzuro wo kujya ku isoko riri hafi aho gushaka amafaranga.
P7	Papa we yitegereje Karori agenda aramubwira ati: "Mwana wange, nzi impamvu ugiye ku isoko. Subira mu rugo ushakire amafaranga mu bitabo."
P8	Karori byaramucanze, ariko arihangana ajya gushakira mu bitabo.@@Yabonye amafaranga mama we yari yahishemo.
P9	Umunsi wakurikiyeho, yongeye kureba mu bitabo, ariko asanga ntakintu gihishwemo abaza Papa we ati: "Ko nta mafaranga nasanze mu bitabo?"
P10	Papa we yaramwenyuye nuko aramusubiza ati: "Muhungu wange, urashaka kubona amafaranga menshi yo kugura bombo?"@@Karori aramusibiza ati: "Yego, ndayashaka."
P11	Papa we aramubwira ati: "Ntega amatwi witonze. Soma ibitabo byawe kandi uge ku ishuri, uzabona ibihembo kubera kwiga ushyizeho umwete, kandi ntugacike intege."@@Karori aramusubiza ati: "Papa, nawe urabizi ko gusoma ari akazi katoroshye. Ibitabo bintesha umutwe."
P12	Papa we yamaze akanya acecetse, atekereza uko yatera umwana we umwete wo kwiga nuko abwira Karori ati: "Reka dutangire gusomera hamwe. Nzagufasha kubona ubukungu kubera gusoma ibitabo."

images:

illustrations/pages/27719.png
illustrations/pages/27708.png
illustrations/pages/27709.png
illustrations/pages/27710.png
illustrations/pages/27711.png
illustrations/pages/27712.png
illustrations/pages/27713.png
illustrations/pages/27714.png
illustrations/pages/27715.png
illustrations/pages/27716.png
illustrations/pages/27717.png
illustrations/pages/27718.png
illustrations/pages/27719.png

translations:

English (Original)	A father's lesson	id=31944
Kiswahili (Translation)	Mvumilivu hula mbivu	id=32070
