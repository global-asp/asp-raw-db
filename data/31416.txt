url:	https://africanstorybook.org/reader.php?id=31416&d=0&a=1
id:	31416
title:	Mhla ubhazabhaza webhasi ebhulowu akafika
author:	Bulelwa  Nokele
artist:	Mango Tree
lang:	isiXhosa
level:	Read aloud
lic:	Creative Commons: Attribution 4.0
thumb:	http://africanstorybook.org/illustrations/covers/31416.png
desc:	USibu nomama wakhe balindele ibhasi enkulu ebhulowu izokubasa edolophini.

page_text:

P1	Rhoqo ngosuku ngalunye kungena ubhazabhaza webhasi ebhulowu elalini kaSibu ezokuthatha abantu abaya edolophini. USibu akazange ayibone ibhasi enkulu kangako. Nanko ebala iifesitile zabakhweli ezili-9 kunye nefesitile yomqhubi. "Inokuba kukho imiqolo yezitulo eli-9 enokuba nezitulo ezi-6 kumqolo ngamnye.@@Ukuba uSibu unyanisile, bangaphi abakhweli abanokuthwalwa ngulo bhazabhaza webhasi ubhulowu?
P2	Ngomso umama kaSibu uza kuhamba naye bayokuthenga iyunifomu edolophini. Uthengisa amaqanda nge-R15 idazini. Amaxesha amaninzi udla ngokwenza ama-R450 ngeveki. Zingaphi iidazini zamaqanda anokuzithengisa ukuze afumane ama-R450? Kwiiveki ezine ezidlulileyo ukwazile ukugcina isiqingatha semali yakhe ukuze akwazi ukuhlawulela iyunifomu kaSibu entsha.@@Ungakwazi ukubala ukuba ugcine malini ngeeveki ezi-4?
P3	Sekuphantse yaziinyanga ezintathu oko uSibu wagqibelayo ukukhwela ibhasi. Akangxame!@@Yaba ngathi akasafiki ungomso! Ngentsimbi yesixhenxe wayesele eyokulala kodwa abaze buhle ubuthongo. Ingqondo yakhe yayiphala. Wayecinga ngohambo lwakhe lwasedolophini. Ngecala emva kweyesithoba ebusuku wayesathe gqa amehlo.
P4	USibu ebedla ngokuvuswa ngumama wakhe qho kusasa ngentsimbi yesixhenxe. Kodwa namhlanje wayesele evukile ngentsimbi yesithandathu nangona ubuthongo behla ngentsimbi yeshumi elinanye phezolo.@@Ngentsimbi yesixhenxe wayesele egqibile ukuhlamba nokunxiba elungele ukuhamba. Ulele ixesha elingakanani uSibu phezolo?
P5	Ngomkhono phambi kwentsimbi yesibhozo uSibu nomama wakhe babekwisitophu sebhasi. Kwakulindeleke ukuba ibhasi ifike ngentsimbi yesibhozo.@@Umama kaSibu ujonga ixesha lakhe. Ibhasi seyishiywe lixesha ngemizuzu elishumi elinesihlanu. "Iqhele ukufika ngexesha nje ibhasi. Kwenzeke ntoni namhlanje?" watsho emangele.
P6	Kungekudala kwafika nabanye abantu abazokukhwela ibhasi. Nabo bajonga iiwotshi zabo bemana bebuzana ukuba kutheni ingekafiki nje ibhasi. "Sekude kwabetha nentsimbi yethoba. Ndiza kufika emva kwexesha emsebenzini," utshilo umfo onempandla onxibe isuti ebhulowu.@@USibu nomama wakhe ngabona balinda ixesha elide, kaloku babefike kuqala. KuSibu yayingathi balinde iiyure ngeeyure. Kodwa kwakungenjalo noko. Babelinde ixesha elingakanani?
P7	USibu ukhathazekile. "Uthi ndakuze ndibe nayo iyunifomu entsha?" ubuze umama wakhe. @@USibu ubala ixesha aza kulithatha ukuya nokubuya edolophini afumanise ukuba ziiyure ezi-4. Iyure enye yeyokuya edolophini, ezimbini zezokuzulazula bethenga ukuze enye ibe yeyokubuyela ekhaya. "Ndifuna ukubukela umdlalo wesoka nabahlobo bam ngentsimbi yesibini. Ndiyathemba ibhasi iza kude ifike, ukuba akunjalo soze sikwazi ukufika ngexesha ekhaya."
P8	Balinda, balinda. Wayesele ekhala ngoku uSibu. Abantu ababini ababesemgceni badinwa kukulinda bemka bagoduka. Abanye bahlala bemana ukujonga iiwotshi zabo.@@Masibe nomonde. Ndiqinisekile seyiza kufika," utshilo umama kaSibu ebacenga. "Ndifuna ukugoduka mna!" watsho elila uSibu. Masilinde nje imizuzu elishumi," utshilo unina. "Ukuba ayifikanga ibhasi ngecala emva kweyethoba, sakugoduka."
P9	Kanye ngelo xesha beva umgqumo webhasi. "Bendingatshongo?" watsho umama kaSibu. Licala emva kwentsimbi yethoba. Siza kugqiba msinya ukuthenga. Ukuba ibhasi inokuligcina ixesha singafika ekhaya ungekaqali umdlalo wesoka.@@Wazosula kwangoko uSibu iinyembezi zakhe. Iinyawo zakhe zazibuhlungu kukuma. Waziva edinwe mpela. Wayengxamele ukuzibona sehleli phakathi ebhasini.
P10	Bathi nqa bonke abantu xa bebona bhasi yimbi. Yayingeyiyo ibhasi enkulu ebhulowu. Yibhasi encinci ebomvu. USibu ubala iifesitile zabakhweli afumanise ukuba zi-4 kuphela. "Mama," uSibu ukrweca umama wakhe, "uyayibona ukuba ncinci kwayo le bhasi? Soze bakwazi ukukhwela bonke aba bantu baya edolophini."@@Ingaba uyavumelana noSibu? Ungaqikelela ukuba bangaphi abantu abanokukhwela kule bhasi?
P11	"Hayi suka, uzikhathaza gqitha Sibu," umtsale ngelitshoyo umama wakhe. "Siza kufumana indawo yokuhla sonke thina bantu balapha."@@"Khawuleza, masitsibe sizokufumana indawo esiyithandayo. Kakade singabona balinde kakhulu!"
P12	USibu nomama wakhe bakhwela ebhasini. Emva kwabo kukho abantu abali-9. "Siza kuyifumana sonke indawo yokuhlala? Uphinde wabuza uSibu.@@Ubonile ukuba kukho imiqolo emi-4 enezitulo ezibini kuphela kwicala ngalinye. Zingaphi izitulo ezikhoyo zizonke? Ingaba baza kuba nendawo yokuhlala bonke abantu abasemgceni?
P13	USibu nomama wakhe bahleli kwisitulo esingaphambili esikufuphi nomnyango. Kukho indawo enkulu phambi kwabo kwaye banokubona kakuhle yonke into phandle.@@USibu ubala abantu aba-6 abongezelekileyo. "Loo nto yenza sibe bali-17", uyacinga uSibu. "Mama, wonke umntu uza kuba nendawo yokuhlala," uSibu uxelela umama wakhe. "Mnye kuphela oza kuma ngeenyawo."@@Ingaba ubale kakuhle uSibu?
P14	Ibhasi izele. Umqhubi uvala ucango ayiqhube ihambe ibhasi. Kukho ingxolo ngaphandle. USibu nabanye abakhweli bathe nqa ukuba kwenzeka ntoni, bakroba ngeefesitile.@@Kukho abantu abaninzi abaleqa ibhasi. Bayakhwaza, "Misa! Misa! Nathi sifuna ukukhwela." Kwakungasekho kuthini, ibhasi imkile. USibu nomama wakhe babavela abantu abashiywe yibhasi.
P15	Umama kaSibu ubuza umqhubi, "Kutheni ungezanga ngala bhasi inkulu ibhulowu? "Iye yonakala izolo," uphendule watsho. "Le bhasi incinci ibomvu kuphela kwebhasi ekhoyo."@@"Baza kuthini ke ngoku aba bantu sibashiye ngemva?" ubuzile umama kaSibu. "Ungazikhathazi wena," utshilo umqhubi, "ndizimisele ukuphinda ndize kabini kwakhona namhlanje."@@USibu ubamamele njengokuba bethetha nje. Kungamanani nje engqondweni yakhe.
P16	USibu ubala izitulo kwakhona. "Le bhasi ithwala abantu abangama-20, abali-16 bahlala phantsi baze aba-4 beme ngeenyawo."@@Inokuba kufuneka ize kangaphi le bhasi ukuze ithathe abakhweli abali-100 ibase edolophini? Abangama-200 bona, okanye abali-150? Uyazibuza ngaphakathi. Ungakwazi ukubala impendulo?@@Wonwabe kakhulu ngoku uSibu. Kungekudala uza kuba neyunifomu entsha. Bakugqiba ukuthenga ibhasi iza kubagodusa bafike ngexesha ukuze abukele umdlalo wesoka.

images:

illustrations/pages/11446.png
illustrations/pages/11446.png
illustrations/pages/11447.png
illustrations/pages/11448.png
illustrations/pages/11449.png
illustrations/pages/11450.png
illustrations/pages/11451.png
illustrations/pages/11452.png
illustrations/pages/11453.png
illustrations/pages/11454.png
illustrations/pages/11455.png
illustrations/pages/11456.png
illustrations/pages/11457.png
illustrations/pages/11458.png
illustrations/pages/11459.png
illustrations/pages/11460.png
illustrations/pages/11461.png

translations:

Afrikaans (Translation)	Groot blou bus	id=20051
Afrikaans (Translation)	Toe die groot, blou bus laat was	id=31531
Anii (Adaptation)	Bɔɔsʊ buruu abʊmbɔnɔ	id=24786
ChiShona (Translation)	Bhazi Hombe reBhuruu	id=23148
ChiTonga (Translation)	Ibbasi Lyangu Lipati Lya Bbulu	id=18635
CiNyanja (Translation)	Basi Ikulu Yobilibila	id=18614
English (Original)	Big blue bus	id=12083
English (Adaptation)	When the big blue bus was late	id=20309
French (Translation)	Le Grand Bus Bleu	id=13271
Fulfulde Mbororoore (Translation)	Moota Njahoowa Luumo	id=32057
Hausa (Nigeria) (Translation)	Babbar shuɗiyar mota	id=22053
IciBemba (Translation)	Saaca  Iikulu Iyabuluu	id=18579
Igbo (Translation)	Ugbọala bọsụ ojii ukwu	id=22156
isiNdebele (Translation)	Mhlana ibhesi ifika ngemva kwesikhathi	id=20828
isiNdebele (Translation)	Ibhesi ekulu ehlaza sasibhakabhaka	id=21919
isiXhosa (Translation)	Ibhasi enkulu emzuba	id=16549
isiXhosa (Translation)	Ibhasi enkulu ezuba	id=17502
isiZulu (Translation)	Ibhasi Enkulu Eluhlaza Okwe Sibhakabhaka	id=16207
isiZulu (Adaptation)	Ibhasi elikhulu eliluhlaza	id=17335
isiZulu (Translation)	Mzukwana ibhasi lifika emva kwesikhathi	id=20688
Kinyarwanda (Translation)	Bisi Nini Y'ubururu	id=17456
Kiswahili (Translation)	Basi kubwa la bluu	id=12428
Kiswahili (Translation)	Wakati basi kubwa la bluu lilipochelewa	id=22637
Lámnsoʼ (Translation)	Mótù wo faŋèn wo wù kiʼ blùu	id=22272
Luganda (Translation)	Baasi ennene eya bululu	id=13122
Lunyole (Translation)	Ebbasi  Embala Eya  Bbululu	id=13438
Lunyole (Translation)	Ebbasi Embala Eya Bbulu	id=13608
Lusoga (Translation)	Baasi ya bbululu embede	id=25573
Ng’aturkana (Translation)	Amotoka Napus Naapolon	id=12730
Oluwanga (Translation)	Omutoka Omukali Kwe Lilesi	id=12934
Portuguese (Translation)	Grande Autocarro Azul	id=16097
Sepedi (Translation)	Pese ye kgolo ye talalerata	id=17993
Sepedi (Translation)	Pese ye kgolo e šaletše	id=31537
Sesotho (South Africa) (Translation)	Bese ya mmala wa botala ba lehodimo	id=20023
Sesotho (South Africa) (Translation)	Ha bese e kgolo e bolou e siilwe ke nako	id=20835
Setswana (Translation)	Bese e Kgolo ya Mmala wa Botala jwa Legodimo	id=17644
Setswana (Translation)	Fa bese e kgolo e e talaloapi e le thari	id=31412
SiLozi (Translation)	Mbasi Yaka Yamubala Wa Mbilu	id=18562
Siswati (Translation)	Ibhasi lenkhulu leluhlata kwesibhakabhaka	id=20782
Siswati (Translation)	Ibhasi lenkhulu leluhlata sasibhakabhaka	id=21512
Tshivenḓa (Translation)	Bisi khulwane dala	id=18286
Tshivenḓa (Translation)	Musi we bisi khulukhulu ya lutombo ya lenga	id=31541
Xitsonga (Translation)	Bazi lerikulu ra muhlovo wa wasi	id=18988
Xitsonga (Translation)	Ku hlwela ka bazi lerikulu ra wasi	id=31449
