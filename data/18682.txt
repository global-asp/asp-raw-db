url:	http://africanstorybook.org/reader.php?id=18682&d=0&a=1
id:	18682
title:	Insoka Isha Mumpanga
author:	Edith Sikota Habwanda and Eunice Mukonde-Mulenga
artist:	Rob Owen
lang:	IciBemba
level:	Longer paragraphs
lic:	Creative Commons: Attribution 4.0
thumb:	http://africanstorybook.org/illustrations/covers/18682.png
desc:	Abakashana batatu baya mukuteeba inkuni mumpanga. Nangu balilaaya banakulu

page_text:

P1	Umushi wa Sinyaire walishingulukwa neempili. Insoka ishingi shikala mumpanga mumpili. Insoka iikulu baleeita ati Unyalego. Insoka iyi yaletinya saana abantu abamumushi kabili yaaleelya Imbushi na Impaanga.
P2	Ubushiku bumo,  Apiyo,  Ajoh na Atieno baile mukuteeba inkuni. Banakulu wabakashana aba baalibebele ukuti baleecenjela ne nsoka ya Unyalego. "Mwikasenda icintu cimbi mumpanga. Mukateebefye nkuni." Nomba,  Ajoh eka takonkele ifunde lya banakulu.
P3	Abakashana baalisendele umukaka,  inkonde,  ifyumbu namenshi. Baalisendele intambo napanga iyatwa iyakuputwilako inkuni. Abo batampa noobulendo ubwakuya mumpanga.
P4	Mulwendo lwabo,  baleeshimika nookuseka. Umukalamba wabo,  Apiyo,  alibatalalike,  "Twafika umwikala Unyalego."
P5	Atieno aiitile bambi,  "Moneni ameeno yakwa Unyalego ayagolide. "Natuyasende."    Apiyo abeebukishe ifyo banakulu babeebele ukutila beekasenda cintu nangu cimo kanofyee nkuni."
P6	Ajoh atile,  "NshabacetekeIa bamama. Tabaleefwaya fye ukutila tusende ifintu ifyo tuleefwaya. Baalikwata umufimbila. Nalaasenda ameeno ayagolide." Bamunyina baalisakamana saana. "Ajoh,  natukusoka," efyalandile bamunyina. Ajoh tapooseleko amano.
P7	Panshita iine,  Unyalego aalishile mukufwaya ameeno yakwe. Aaliikalipe pantu tayasangile ameeno yakwe ayagolide. Unyalego,  yaumfwile abakashana baleelanda nookuseka. Yafiseme mulibwe kumbali yamusebo uwo abakashana baali nookubomfya.
P8	Abakashana balisendele inkuni pamitwe. Munshita iinoono,  baumfwile icatiile,  "Shhhhh!" Abakashana balitiinine nookwesha ukufisama.    Unyalego aishile naasama naipekanya ukusuma.
P9	Unyalego aipwishe abakashana,  "Ninani uusendele ameeno yandi?"    Takuli uwayaswike. Insoka yasalilepo ukwesha abakashana. "Uushikwete mulandu alaaimba ulwimbo ukwabula ukulufyanya. Uyo,  alaaya kung'anda neenkuni shakwe. Uyo uulufyenye alaafilwa ukwimba. Eena alaaba icakulya candi icanshiku shitatu."
P10	Apiyo aalimbile bwino bwino. Na Atieno aalimbile ulwimbo.
P11	Uwakulekelesha aali Ajoh. Aaliselela kunuma pantu aalitinine. Atampile ukwiimba. Nomba imimbile yakwe yalibipile namashiwi fye yali ayabipa. Unyalego alikalipe saana. "Ninshi tauleimbila nga bambi?" Insoka yalishibe ukutila Ajoh ewasendele ameeno ayangolide.
P12	Unyalego aalimina Ajoh. Bamunyina babutukile kumushi nookuyaeba abantu bamumushi icacitike.

images:

illustrations/pages/10763.png
illustrations/pages/10763.png
illustrations/pages/10765.png
illustrations/pages/10766.png
illustrations/pages/10767.png
illustrations/pages/10769.png
illustrations/pages/10770.png
illustrations/pages/10771.png
illustrations/pages/10772.png
illustrations/pages/10773.png
illustrations/pages/10774.png
illustrations/pages/10775.png
illustrations/pages/10776.png

translations:

Afrikaans (Translation)	Woud Van Slange	id=20057
ChiTonga (Translation)	Cisaka Canzoka	id=18645
CiNyanja (Translation)	Sanga La Njoka	id=18662
Dhopadhola (Translation)	Lul Thwol	id=15738
English (Original)	Forest of Snakes	id=13265
English (Adaptation)	The Evil Forest	id=14414
French (Translation)	La Forêt Des Serpents	id=13772
isiXhosa (Translation)	Ihlathi Leenyoka	id=17524
isiZulu (Translation)	Inyoka Yehlathi, Umagilogilo	id=16094
Kinyarwanda (Translation)	Ishyamba Ribamo Inzoka	id=17460
Kiswahili (Translation)	Msitu Wa Nyoka	id=13309
Ng’aturkana (Translation)	Amoni  Ang’Imunio	id=13310
Olunyala (Translation)	Esichakha Esya Chinjukha	id=13266
Oluwanga (Translation)	Omutsuru Kwe Tsinzukha	id=13311
Portuguese (Translation)	A Floresta De Cobras	id=16581
Sepedi (Translation)	Lešoka La Dinoga	id=18996
Sesotho (South Africa) (Translation)	Moru Wa Dinoha	id=20026
Setswana (Translation)	Sekgwa Sa Dinoga	id=14954
Setswana (Translation)	Naga Ya Dinoga	id=15462
SiLozi (Translation)	Linoha Zamwa Mushitu	id=18708
Tshivenda (Translation)	Ḓaka Ḽa Dziṋowa	id=18296
Xitsonga (Translation)	Xihlahla Xa Tinyoka	id=18880
