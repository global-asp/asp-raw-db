url:	http://africanstorybook.org/reader.php?id=2366&d=0&a=1
id:	2366
title:	A’U Pi Yuku Be
author:	Alice Ojobiru
artist:	Wiehan de Jager
lang:	Lugbarati
level:	First paragraphs
lic:	Creative Commons: Attribution 3.0
thumb:	http://africanstorybook.org/illustrations/covers/2366.png
desc:	Hen borrows  a needle from Eagle and loses it. As revenge

page_text:

P1	Ndra drio a'u pi yuku be ndra aa aria azi 'di pie asi anzu si. Yi ndra afu dria 'ye tualu.
P2	O'du alu liki 'de yi vile angua. Yuku mu re nyaku nda. Emvi andezeza ru. Yuku nga ota,  ''Geri acizu nyaka ndazu ri ma ewa 'doni!''.
P3	A'u kama o'duko onyiru 'bo,  egata azi onyiru ni emu eri ma omia. E'do eyi ma agi aria ru odra'ba 'bo 'di ma 'biko o'du. ''Le ama ma so 'biko 'di ri ama dri ri ma dria. ' Di nga azzini si ama fe aci ani ewakoko.''.
P4	Aria ma eselea dria yuku ndra lu sindani pie andu yi vileria ni,  e'yo ni si e'do 'biko so oko. Indikindi ayu ima 'biko 'di yi yi ngazu re de ku a'u ni ele dole. A; 'u andri ande mbeleru 'biko soza si. Ku sindani 'diiri kabadi ma dria ra,  mu di nyaka a'di 'ima anzi ni kukua.
P5	Esu de aria azi 'di ndre yuku ni ngaria 'dale. Aria azia 'di ziki a'u andri ni eyini sindani fezu yi ma opilebi sozu be ni. Sawa were vutia,  aria karakarau ri onga 'bua.
P6	Aria asizu 'di ni sindani omviria,  esuni a'u andri ni ku. E'yo 'di avi ani. Kamu ande avita si 'bo,  ku ki sindani cinya alea.
P7	Estusi,  yuku nga dri atri. A'I 'ima sindani ima 'biko azi alopi 'di yi sozu vile. A'u nga kabadi ma si ne. Ne kuku ale. Ne angu aku dria. Te esuni sindani ku ye.
P8	A'u nga 'I ma yuku,  ''ife lu mani o'du alu.'' ''Mi di nga mi opile su ngazu 'dule nyaka ndazu dika.'' Yuku nga 'yo,  afe lu mini o'du alu dika.'' 'ika sindani di esuku,  mi nga parinia mi mva aluni fe 'i.
P9	Drusin'dini yuku ka mu emu 'bo,  esu a'u andri ni angu oviria cinya ma alea te esuni sindani ku ye. E'yo nisi yuku nga mbele 'I eri va,  'du a'u ma mva ra.
P10	E'dozu o'du 'dasi,  yuku ka onga oli alea,  eri a'u andri esu cinya ma ale ereria sindani ndazu. Yuku ma opile ma endrilendri ka 'I 'ba nyakua,  a'u andri ni 'ima anzi ma bile eti li. ''Mi da mi angu ole azini 'wiza 'di alea yi omvi. ''Ama adrini azaza ru ku. Ama nga apa te. Kere,  kere, kere kere,  kere Kere, kere Kere, kerer, kerer, kerer, kerer Kerer, kere,  Kere, kere, mi ri di Kere, kere.

images:

illustrations/pages/1801.png
illustrations/pages/1802.png
illustrations/pages/1803.png
illustrations/pages/1804.png
illustrations/pages/1805.png
illustrations/pages/1806.png
illustrations/pages/1807.png
illustrations/pages/1808.png
illustrations/pages/1801.png
illustrations/pages/1809.png
illustrations/pages/1810.png

translations:

Aringati (Translation)	Áũ Kí Yúkú Be	id=9707
Ekegusii (Translation)	Engoko Ne’Kebaki	id=2362
English (Original)	Hen and Eagle	id=2084
Kakwa (Translation)	Sukuri Seku Yugu	id=9062
Kinyarwanda (Translation)	Inkoko N’Agaca	id=17463
Luganda (Translation)	Wankoko Ne Wakamunye	id=2364
Lugbarati (Official) (Translation)	A’Ú Pi Yúkú Be	id=8792
Lumasaaba (Translation)	Ingokho Ni Ikhosi	id=3110
Lunyole (Translation)	Engoho Ni Haŋungu	id=2365
Portuguese (Translation)	A Galinha E a Águia	id=16566
Rutooro (Translation)	Enkoko N’Ekihungu	id=14926
