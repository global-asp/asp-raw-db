url:	https://africanstorybook.org/reader.php?id=23751&d=0&a=1
id:	23751
title:	Urafiki aina gani?
author:	HANNINGTON  OWERE
artist:	and Rob Owen
lang:	Kiswahili
level:	Longer paragraphs
lic:	Creative Commons: Attribution 4.0
thumb:	https://africanstorybook.org/illustrations/covers/23751.png
desc:	Kupitia hadithi hii tunajifunza kuwa si marafiki wote ni wa kweli.

page_text:

P1	Hapo zamani za kale, Chura na Nyoka walikuwa marafiki wazuri. 

Nyumba zao zilikuwa zikikaribiana na watoto wao walicheza pamoja.
P2	Siku moja, Chura alimwambia Nyoka, "Rafiki yangu, ningependa kumtembelea mamangu wiki ijayo. Je, ungetaka kwenda nami?"
P3	"Ndiyo, ningependa kwenda nawe," Nyoka akajibu.

"Vizuri sana. Hebu sasa tujitayarishe kwa safari hiyo ndefu," akajibu Chura. "Tutahitaji kupata atakayetutunzia nyumba zetu tutakapokuwa safarini," aliongeza.
P4	Walimwomba Tumbili awasaidie kwa sababu aliwajibika na alikuwa mwenye roho nzuri. 

Tumbili alikubali kuwatunzia nyumba zao.
P5	Siku zilizofuata, Chura na Nyoka walijishughulisha kupanga safari yao.

Chura alikusanya mchwa na kuwaweka katika gunia. Mamake alipenda mchwa sana.
P6	Siku ya kusafiri ilipofika, marafiki hao waliondoka asubuhi.

Njiani, walishambuliwa na kindi.
P7	Nyoka alikuwa na hofu akaanza kutetemeka.

Alitoa sauti ya kuwatisha, lakini kindi waliendelea tu kuwasongea.
P8	Kindi walipowazingira, Chura alipiga kelele sana.

Hatimaye, kindi walitoroka.
P9	Chura na Nyoka walipofika kwa mamake Chura, walikuwa wamechoka na kuhisi njaa.

Mamake Chura aliwapa mkeka wakaketi huku akiandaa chakula.
P10	Wakati chakula kilikuwa tayari, Chura na Nyoka walinawa tayari kula.
P11	Kabla ya kuanza kula, Chura alimwambia Nyoka, "Huwezi kula ukiwa umelala. Hiyo ni tabia mbaya. Tafadhali keti wima ili mamangu asikasirike."
P12	Nyoka alijaribu sana kuketi kama vile Chura, lakini alishindwa.
P13	Wakati huo huo Chura na mamake waliendelea kula chakula.
P14	Nyoka alimlalamikia Chura, "Mimi siwezi kuketi wima kama ninyi mnavyoketi." 

Chura hakumsikiliza rafikiye.
P15	Nyoka alikasirika sana hata akaamua kurudi nyumbani kwake. 

Hakutaka tena uhusiano wowote na vyura.
P16	Alipokuwa njiani, alipanga namna angemwadhibu Chura!

images:

illustrations/pages/18784.png
illustrations/pages/18783.png
illustrations/pages/18784.png
illustrations/pages/25000.png
illustrations/pages/25001.png
illustrations/pages/25002.png
illustrations/pages/25003.png
illustrations/pages/25004.png
illustrations/pages/25005.png
illustrations/pages/25006.png
illustrations/pages/25007.png
illustrations/pages/25008.png
illustrations/pages/25009.png
illustrations/pages/25010.png
illustrations/pages/25011.png
illustrations/pages/25012.png
illustrations/pages/25013.png

translations:

Afaan Oromo (Translation)	Fattefi Bofa	id=20423
Amharic (Translation)	እንቁራሪትና እባብ	id=20451
English (Original)	Frog and Snake	id=18771
English (Adaptation)	Frog and Snake	id=19762
isiZulu (Translation)	UXoxo noNyoka	id=20718
Kinyarwanda (Translation)	Inzoka N' Igikeri	id=20763
Kinyarwanda (Translation)	Igikeri n'Inzoka	id=22007
Kiswahili (Translation)	Chura na Nyoka	id=20434
Luganda (Translation)	Wakikere Ne Wamusota	id=18772
Lusoga (Translation)	Wakikere ni Wamusota	id=20398
Lusoga (Translation)	Omukwano gwa Wakalenga ni Wamusota	id=21276
Ng’aturkana (Translation)	Akidodok Ka Emun	id=20392
Oluwanga (Translation)	Lishere nende Inzukha	id=22755
Rutooro (Translation)	Kikere na Njoka	id=23231
Setswana (Translation)	Segwagwa Le Noga	id=21160
