url:	http://africanstorybook.org/reader.php?id=10127&d=0&a=1
id:	10127
title:	Azivumelekanga Iihagu Apha
author:	Little Zebra Books
artist:	Little Zebra Books and Laura Libertore
lang:	isiXhosa
level:	First paragraphs
lic:	Creative Commons: Attribution 3.0
thumb:	http://africanstorybook.org/illustrations/covers/10127.png
desc:	Kutheni nje iihagu zinempumlo esibaca? Funda uzivele.

page_text:

P1	Kudala-dala, kwakukho iqela lezilwanyana ezineempondo elagqiba kwelokuba zibe nomdliva wetheko phezulu ezintabeni. Zamema ezinye izilwanyana ezineempondo kuphela. Hayi ezinye.
P2	Yathi ihagu yakuva ngeli theko, yacinga, "Heee,  andinazimpondo kanene. Ndiza kuthini bethu?"
P3	Ngengomso, yeza necebo. Yazenzela iimpondo,  yazincamathisele ngamafutha okuncamathisela!
P4	Lasebenza nyhani eli cebo, nehagu yazingomba isifuba ngokuhlakanipha xa ivunyelwa ukuba ingene kwitheko. Ingxaki yayile yokuba umcimbi lo wawukwindawo ekufuphi nelanga.
P5	Lathi lisakuyondelelana itheko, kumnandi nyhani kujuxuzwa, suke aqalisa ukunyibilika amafutha. Yhoo! Nazo iimpondo zisiwa. Zothuka ezinye izilwanyana ezineempondo. "Ngubani ke ngoku lo ungenampondo? Ungene njani apha?" zabuzana.
P6	Ikumkani yezilwanyana yangqokola isithi, "Nqakulani loo hagu niyiphosele kude le emhlabeni." Hayi ke, zonke izilwanyana zithe zakuva ilizwi elibekwe yikumkani, zenza ngehagu njengoko ziyalelwe.
P7	Zayixhakamfula ihagu, zayiphosa kude le ezantsi emhlabeni. Owu usizana lwehagu! Laya kuwa bhuu phantsi ngempumlo. Impumlo yaba sibaca torho paca.
P8	Ungothuki ke xa ubona ihagu inempumlo ethe paca ukuba sibaca oku, kuba ayizange itshintshe kusukela nga loo mini.

images:

illustrations/pages/6814.png
illustrations/pages/6805.png
illustrations/pages/6806.png
illustrations/pages/6807.png
illustrations/pages/6809.png
illustrations/pages/6808.png
illustrations/pages/6810.png
illustrations/pages/6811.png
illustrations/pages/6813.png

translations:

Afrikaans (Translation)	Geen Varke Toegelaat Nie	id=10916
Chichewa (Translation)	Nkhumba Ikanizidwa Kuphwando Chifukwa Chopanda Nyanga	id=15101
Chinyungwe (Original)	Cikondweso Kudzulu	id=7270
Chisena (Translation)	Nkhumba Zakhondeswa	id=15100
Elomwe (Translation)	Efesta Ya Ashinama a Manyaka	id=15098
English (Translation)	No Pigs Allowed	id=7272
French (Translation)	Interdit Aux Cochons	id=10838
Kiswahili (Translation)	Nguruwe Hawaruhusiwi	id=12653
Ng’aturkana (Translation)	Emam Ng'ikurung'oi Achamitae	id=12628
Oluwanga (Translation)	Tsingurwe Shitsinjisibwa Tawe	id=12970
Portuguese (Translation)	Não São Permitidos Porcos	id=15099
Siswati (Translation)	Tingulube Atikavunyelwa	id=13050
