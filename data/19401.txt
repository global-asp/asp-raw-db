url:	http://africanstorybook.org/reader.php?id=19401&d=0&a=1
id:	19401
title:	Mbuni Na Simba
author:	Susan Kavaya
artist:	Brian Wambi
lang:	Kiswahili
level:	First sentences
lic:	Creative Commons: Attribution 4.0
thumb:	http://africanstorybook.org/illustrations/covers/19401.png
desc:	Mbuni anamwamini rafiki yake Simba bila kujua mipango ya Simba kuwahusu watoto wake.

page_text:

P1	Mbuni na Simba walikuwa marafiki sana. Wote wawili walikuwa na watoto wachanga.
P2	Mbuni aliwalisha watoto wake vizuri.
P3	Watoto wa Simba hawakupata chakula cha kutosha.
P4	Simba aliwaangalia vifaranga na kuwaza,  "Hawa ni wazuri! Natamani wangekuwa wangu!"
P5	Wakati Mbuni alikuwa hayupo,  Simba aliwachukua watoto wa Mbuni akaenda nao nyumbani kwake.
P6	Mbuni alirudi na kupata watoto wa Simba nyumbani kwake. Alilia,  "Watoto wangu wako wapi?"
P7	Mbuni alikimbia nyumbani kwa Simba akawapata wanawe wakiwa na Simba.
P8	Simba alikataa kuwarudisha watoto wa Mbuni. Alisema,  "Hawa ni wangu sasa. Unaweza kuwachukua watoto wa simba."
P9	Mbuni alikasirika sana. "Nitafanya nini ili niweze kupata watoto wangu?" alijiwazia.
P10	Halafu alifikiri,  "Ninajua nitakachokifanya. Nitawaita wanyama wote kwa mkutano."
P11	Wanyama walikubali kukutana.
P12	Tembo aliwauliza Mbuni na Simba kuzungumza.
P13	Wanyama wengi waliogopa kumlaumu Simba.
P14	Mwishowe,  Kindi alisimama na kusema,  "Watoto ambao wanafanana na ndege ni wa Mbuni. Watoto ambao wana mikia ni wa Simba jike."
P15	Kindi alitorokea ndani ya tundu. Wanyama wote walishangilia.
P16	Simba alikasirika sana. Alienda nyumbani na watoto wake.

images:

illustrations/pages/19205.png
illustrations/pages/19195.png
illustrations/pages/19196.png
illustrations/pages/19197.png
illustrations/pages/19198.png
illustrations/pages/19199.png
illustrations/pages/19200.png
illustrations/pages/19201.png
illustrations/pages/19202.png
illustrations/pages/19203.png
illustrations/pages/19204.png
illustrations/pages/19205.png
illustrations/pages/19206.png
illustrations/pages/19207.png
illustrations/pages/19208.png
illustrations/pages/19209.png
illustrations/pages/19210.png

translations:

English (Translation)	Ostrich and Lioness	id=19292
English (Adaptation)	Lioness And Ostrich	id=20870
Kiswahili (Translation)	Simba Jike Na Mbuni	id=21059
Ng’aturkana (Original)	Ekales Ka Ng’Atuny	id=19211
Ng’aturkana (Translation)	Kales Ka Ng’Atuny	id=19212
Tigrigna (Translation)	ዋዕሮን ሰገንን	id=21173
