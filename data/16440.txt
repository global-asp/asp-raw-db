url:	http://africanstorybook.org/reader.php?id=16440&d=0&a=1
id:	16440
title:	Themba Umtsengisi Wabhanana
author:	Phumla Madonsela
artist:	Zablon Alex Nguku
lang:	siSwati
level:	First sentences
lic:	Creative Commons: Attribution 4.0
thumb:	http://africanstorybook.org/illustrations/covers/16440.png
desc:	Indvodza leyephula umgomo wemmango ngekutfwala bhanana wayo kutsi uyotsengiswa emakethe.

page_text:

P1	Themba utfwele ikhredi yemabhanana lavutsiwe.
P2	Themba uya emakethe kuyotsengisa bhanana.
P3	Emakethe bantfu batsenga titselo.
P4	Kepha akekho namunye lotsenga emabhanana aThemba. Bantfu banconota kutsenga titselo kubesifazane.
P5	Bantfu bavame kutsi: "Emimmangweni yakitsi,  besifazane bodvwa labatsengisa titselo." Bantfu bebatibuta batsi: "Yindvodza lenjani lena?"
P6	Kepha Themba akatange akushaye mkhuba loko. Watichubekela ngekutsengisa abuye amemetele atsi: "Tsengani emabhanana ami! Tsengani emabhanana ami lanongotelako futsi lavutsiwe."
P7	Lomunye wesifazane wafika watsi cuku sikhehle sabhana ekhredini yaThemba. Wasibukisisa ngekucophelela sikhehle sabhanana.
P8	Lowesifazane wakutfokotela kusitsenga lesikhehle semabhanana aThemba.
P9	Ngemva kwaloko bantfu labanyenti beta kutotsenga emabhanana kuThemba. Bebatsenga emabhanana aThemba babuye bawadle.
P10	Ngesikhashana lesincane ikhredi beseyingenalutfo. Themba wabala imali lekayizuzile ngalelolanga.
P11	Wasuka lapho waya kuyotsenga insipho,  shukela kanye nesinkhwa. Watifaka tonkhe tintfo takhe ekhredini.
P12	Themba wayihlalisisa kahle ikhredi yakhe layetfwele enhloko,  wachubeka wahamba waya ekhaya.

images:

illustrations/pages/13460.png
illustrations/pages/13459.png
illustrations/pages/13460.png
illustrations/pages/13461.png
illustrations/pages/13462.png
illustrations/pages/13463.png
illustrations/pages/13464.png
illustrations/pages/13465.png
illustrations/pages/13466.png
illustrations/pages/13467.png
illustrations/pages/13468.png
illustrations/pages/13469.png
illustrations/pages/13470.png

translations:

English (Original)	Tom the Banana Seller	id=13627
French (Translation)	Tom, Le Vendeur De Bananes	id=14530
isiXhosa (Translation)	Utom, Umthengisi Webhanana	id=15024
Lunyole (Translation)	Tom Omutundi W'amalafu	id=13702
Portuguese (Translation)	Tom, O Vendedor De Bananas	id=19216
