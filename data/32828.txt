url:	https://africanstorybook.org/reader.php?id=32828&d=0&a=1
id:	32828
title:	Nyiũrũ ya njogu
author:	Tarsilla  Thuranira
artist:	Wiehan de Jager
lang:	Kῖmῖῖrũ 
level:	First sentences
lic:	Creative Commons: Attribution 4.0
thumb:	http://africanstorybook.org/illustrations/covers/32828.png
desc:	Nikĩ njogu ĩri nyiũrũ ĩndaaja? Nikĩ njogu ĩri nyiũrũ ĩndaaja?

page_text:

P1	Muntũ wonthe naijĩ njogu ĩrĩ nyiũrũ ĩndaaja.
P2	Ĩndĩ karaaja mono, nyiũrũ ya njogu yarĩ ĩnkuĩ na ĩnoru.
P3	Kaana ka njogu karaciarwa. Nĩkendete kũmenya mono. Nĩ karĩ na biuria kĩrĩ nyomoo yonthe.
P4	Nĩkendaga kũmenya mantũ ja Renyua. "Nĩkĩ tontũ ũrĩ na nkingo ĩndaaja?" karoria.
P5	Nĩ kendaga kũmenya mantũ ja Cirua. "Nĩkĩ tontũ rũgoji rwaku rucomoki karomone?" karoria.
P6	Nĩ kendaga kũmenya mantũ ja Kĩng'ang'ĩ. "Nĩmbi Kĩng'ang'ĩ kĩrĩjaga ũgoro?" karoria.
P7	Nkũngũrũ ĩnjũme ĩramwĩra na mpwĩ, "Nthingata tũĩte mũũro rũũjĩne. Nau ũkoona kĩrĩa Kĩng'ang'ĩ kĩrĩjaga ũgoro."
P8	Kwou kaana ka njogu karathingata nkũngũrũ mũũro jwa rũũjĩ.
P9	Karaitonyithĩria matĩĩne ja mũũro kararũngama rũtere rwa rũũjĩ. Karategera rũũjĩne. Kĩrĩkũ Kĩng'ang'ĩ?
P10	"Muuga," iga riarĩ rũtere rwa rũũjĩ rĩrauga. "Muuga," kaana ka Njogu karacokia. "Womba kũũmbĩra nĩmbi ing'ang'iri birĩjaga ũgoro?" karoria.
P11	"Ĩjaĩja akuĩ na ngakwĩra," iga rĩrauga. Kaana ka Njogu karakwamĩria nkũrũki.
P12	Orĩo, uui! Kĩng'ang'ĩ kĩrathara kaana ka Njogu kĩragwata nyiũrũ nkambatĩne ciakĩo.
P13	Kaana ka Njogu kararikia nthĩ na magũrũ jako na gũkucia. Karakucia na karakucia. Ĩndĩ Kĩng'ang'ĩ kĩtarekeeria nyiũrũ yako.
P14	Nyiũrũ ya kaana ka Njogu ĩrarea na ĩrarea. Na ĩrarea. Mwanka karagwaa. "Mpuu!"
P15	Nyiũrũ ya kaana ka Njogu ĩrĩa yaarĩ ĩnkuĩ ĩraa nyiũrũ ĩndaaja.
P16	Nyiũrũ ĩrarea ũrĩa arĩngĩũmba gũtua matunda kuuma bĩang'ine ĩguru. @@Na mwanka narua Njogu cionthe cirῖ njara indaja na cĩaguitethĩa.

images:

illustrations/pages/1110.png
illustrations/pages/1111.png
illustrations/pages/1112.png
illustrations/pages/1110.png
illustrations/pages/1113.png
illustrations/pages/1114.png
illustrations/pages/1116.png
illustrations/pages/1118.png
illustrations/pages/1119.png
illustrations/pages/1120.png
illustrations/pages/1121.png
illustrations/pages/1122.png
illustrations/pages/1123.png
illustrations/pages/1124.png
illustrations/pages/1125.png
illustrations/pages/1882.png
illustrations/pages/1127.png

translations:

Dhopadhola (Translation)	Umi Liec	id=15737
English (Translation)	Elephant's nose	id=15093
Lusoga (Translation)	Ennhindo y'endhovu	id=26129
Oluwanga (Adaptation)	Omwana We Inzofu	id=19800
Portuguese (Translation)	O Nariz Do Elefante	id=16579
Tunisian (Translation)	Ҟaṛṭūm L-Fīla	id=15220
Yoruba (Translation)	Imú Eerin	id=16558
