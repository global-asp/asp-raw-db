url:	http://africanstorybook.org/reader.php?id=7863&d=0&a=1
id:	7863
title:	Khayanga Le Nkgo Ya Gagwe
author:	Motlhago Sara Mohale
artist:	Catherine Groenewald
lang:	Sepedi
level:	Longer paragraphs
lic:	Creative Commons: Attribution 3.0
thumb:	http://africanstorybook.org/illustrations/covers/7863.png
desc:	Kanegelo ke ya mosetsanyana yoo ba rego ke Khayanga. O be a sotlega morago ga gore batswadi ba gagwe ba hlokofale. Yena o ile a ya mabitleng a bona go nyaka thušo. Mohlolo wa nkgo wa diragala gona mabitleng ao gomme go tloga tšatši leo

page_text:

P1	Khayanga o be a dula ka lethabo le batswadi ba gagwe. Bona ba ile ba hlokofala ge Khayanga a nale mengwaga ye lesome.
P2	Khayanga o ile a ya go dula le koko Rosa. Koko Rosa e be ele motho wa go loka,  wa lerato,  efela o be a tšofetše kudu ebile a hloko sa gagwe.
P3	Khayanga o be a fela a etela mabitleng a batswadi ba gagwe. Ge a le fao,  o be a ba botša ka tshotlego yeo a phelago go yona.
P4	Ka tšatši le lengwe o rile a le gona fao mabitleng,  a amogela mpho. E be ele nkgo ye botsana yeo e tšweletšego gona mabitleng ao a batswadi ba gagwe.
P5	Nkgo ya thoma go opela košana ye botsana yao kgothatša. Khayanga o ile a lemoga gore lentšu leo a le kwago,  ke la mohu mmagwe. Košana e be ere:
P6	Khayanga,  ee,  Khayanga! Ngwana wa rena a morategi! Ga wa lahlega morategi! Tšea nkgo ye,  morategi! Oe rwale gohle mo o yago,  morategi! E tla go homotša,  morategi!
P7	Khayanga o be a robala le nkgo gape a e rwala gohle mo a yago. Ka go dira bjalo,  o ile a kwa lerato le tšhireletšo ya batswadi ba gagwe.
P8	Ka tšatši le lengwe,  gwa direga masetlapelo. Nkgo e ile ya thubega ge Khayanga a ile go kga meetse kua nokeng. Pelo ya gagwe e ile ya kwa bohloko kudu.
P9	Khayanga o ile a rwala dikgapetlana tšeo tša nkgo ka matsogwaneng gomme a thoma go opela:
P10	Mme le Tate,  Lea bona nkgo e thubegile. Nkgo yeo le mphilego. Naa ke dire eng,  Mme le Tate? Nthušeng le mpontšheng seka hle. Gore le sa nale nna.
P11	Khayanga o ile a kwa lentšu la mmagwe le re,  "Ngwanaka,  topa dikgapetla tšeo di šetšego. Ekga meetse ka tšona gomme o hlape maoto." "Ge o feditše go hlapa,  o tswalele mahlo." Khayanga o ile a dira bjalo gomme ka pelapela,  nkgo yela ya boela ya loka gape.
P12	Khayanga o ile a phela a rwele nkgo gape gohle mo a yaga. Mo a fetago,  batho ba botšišana bare,  "Naa ke nkgo ye bjang ye?" Ka thušo ya nkgo yeo,  Khayanga o ile a hwetša tšohle tšeo a di hlokago.
P13	Ka nkgo yeo,  Khayanga o be a tseba gore batswadi ba gagwe ba nale yena gohle mo a lego. Ga go se sempe seo se ka diragalago.

images:

illustrations/pages/1381.png
illustrations/pages/1382.png
illustrations/pages/1813.png
illustrations/pages/1383.png
illustrations/pages/1384.png
illustrations/pages/1814.png
illustrations/pages/1385.png
illustrations/pages/1386.png
illustrations/pages/1387.png
illustrations/pages/1381.png
illustrations/pages/1388.png
illustrations/pages/1811.png

translations:

Afrikaans (Translation)	Khayanga en Haar Spesiale Pot	id=11515
Ekegusii (Translation)	Omogano O’Khayanga Nekerandi Kiaye	id=3115
English (Original)	Khayanga and Her Gourd	id=2107
French (Translation)	La Gourde De Khayanga	id=9957
Fulfulde (Translation)	Kayannga E Jollooru Muuɗum	id=10009
Hausa (Niger) (Translation)	Kayanga Da Gyanɗama	id=9992
Kanuri (Translation)	Fanda-a Budanju-A	id=10035
Kikamba (Translation)	Ngewa Ya Kayanga Na Kĩkuu Kyake	id=2395
Kiswahili (Translation)	Khayanga Na Kibuyu Chake	id=7280
Luganda (Translation)	Nanziri N’Endeku	id=2457
Lugbarati (Translation)	Adiko Kayia Pini ‘Ima Zukulu Be Ri	id=2461
Lunyole (Translation)	Namudira N’Ehita	id=2458
Maa (Translation)	Kayánga Ó Emókór Enyé	id=3113
Ng’aturkana (Translation)	Khayanga Ka Etwo Keng	id=2459
Oluwanga (Translation)	Wamachina  Nakhamuka Khe	id=2460
Sepedi (Translation)	Kgayanga Le Nkgo	id=7847
Setswana (Translation)	Moipone Le Sego Sa Gagwe	id=6519
Zarma (Translation)	Kayanga Nda Nga Zolla	id=10100
