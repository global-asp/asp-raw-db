url:	http://africanstorybook.org/reader.php?id=14188&d=0&a=1
id:	14188
title:	Unkosikazi Oyisihlahla
author:	Family Literacy Project
artist:	Jemma Kahn
lang:	isiZulu
level:	Longer paragraphs
lic:	Creative Commons: Attribution 3.0
thumb:	http://africanstorybook.org/illustrations/covers/14188.png
desc:	Kwakukhona indoda eyayinakho konke eyayikufuna – ngaphandle kwenkosikazi. Waqeda ngelokuthi uzozibazela unkosikazi oyisihlahla!

page_text:

P1	Emandulo,  kwakukhona indoda eyayinothile – inepulazi elikhulu elivundile,  inezinkomo,  izimvu,  nezimbuzi. Kodwa,  ngesikhathi ikhula,  kwakhula nokudinwa,  ngoba kwakukhona okwasekushoda emnothweni wayo. Wayengenaye unkosikazi.
P2	Emile ngaphansi kwesihlahla wafikelwa yisu elihle kakhulu. Uma egcina engamtholi umfazi,  mhlawumbe angazenzela owakhe?
P3	Ngakhoke wabaza owesifazane omuhle egatsheni lesihlahla esiqinile. Wathi uma eseqedile ukwenza isichushe sakhe wathinta amehlo akhe avuleka. Ngesineke wamphefumulela,  wavele waphila waphefumula.
P4	Wayengowesifazane omuhle ukwedlula bonke. Waguqa phambi kwakhe wamcela ukuba abe umfazi wakhe.
P5	Wamfaka isibhaxelo,  ubuhlalu nesicoco njengophawu lomshado. Wamakhela umuzi ngodaka notshani lapho ayehlala anabe khona. "Kukhona into eyodwa engiyicelayo," washo kumkakhe "Ungatsheli noyedwa ukuthi ngikuthathephi."
P6	Kungekudala,  izinsizwa ezingomakhelwane zaqala zaxoxa zodwa. "Kungenzeka kanjani ukuthi ikhehla lingaba nonkosikazi omuhle kanje? Banquma ukumtshontsha. Bamthatha bamfaka esibayeni sabo."
P7	Inhliziyo yekhehla yayibuhlungu. Wazizwa engakwazi ukuphila ngaphandle kwakhe. Wacabanga,  "Mhlawumbe ukuba benginotho lwakhe. Ngabe angibuhlungu kanje?" Wathumela amajuba amabili ukuyomfuna,  amculela bese ebuya nento yakhe.
P8	Uma esemtholile amculela ngolimi lwezinyoni Mfazi,  mfazi oyiyisihlahla omuhle ukwedlula abanye abafazi. Indoda yakho isithumile ukuthi sizolanda isibhaxelo sakho!
P9	Wawanika isibhaxelo andiza phezu kwezindlu kwamagquma naphezu kwemifula aze ayofika endodeni yakhe. Wasithatha wasibeka ebusweni sathi ukumdududuza isikhashana.
P10	Umzwangedwa wamudla njalo. Ngakho ke wathumela amajuba futhi ukuthi ayomculela: Mfazi oyisihlahla,  Mfazi oyisihlahla,  omuhle ukwedlula abanye abafazi,  Indoda yakho isithumile ukuthi sizolanda isicoco sakho! Nempela zasithatha zandiza naso.
P11	Wabamba isicoco somkakhe wabubula ebalisa ngomkakhe ele kude esibayeni lapho insizwa zabe zimbeke khona. Emva kwesikhashana wabiza amajuba futhi. Hambani niyomculela,  Mfazi oyisihlahla,  Mfazi oyisihlahla omuhle ukwedlula abanye abafazi,  indoda yakho isithumile ukuthi sizokulanda ubuyele ekhaya!
P12	Ngesikhathi amajuba ephindela kuye okwesithathu,  afike ahlala phezu kwamahlombe akhe. Acula iculo lawo,  ijuba lakopolota iso lakhe. Ngokushesha waphenduka isichushe futhi. Izingalo nekhanda lakhe kwawohloka.
P13	Indoda yakhe yagingqela isiqu somzimba wakhe emfuleni. Wamvusa wammisa ngezimpande zakhe emanzini. Elekelelwa ilanga namanzi wamila amaqabunga futhi.
P14	Ngesikhathi umoya uvunguza amaqabunga awa. Njengokukhophoza komfazi uma ebona umyeni wakhe.

images:

illustrations/pages/2586.png
illustrations/pages/2584.png
illustrations/pages/2585.png
illustrations/pages/2583.png
illustrations/pages/2586.png
illustrations/pages/2587.png
illustrations/pages/2588.png
illustrations/pages/2589.png
illustrations/pages/2590.png
illustrations/pages/2591.png
illustrations/pages/2592.png
illustrations/pages/2581.png
illustrations/pages/2582.png
illustrations/pages/2593.png
illustrations/pages/2580.png

translations:

Aringati (Translation)	Ife Ũkú Ru Rĩ	id=7527
English (Original)	The Tree Wife	id=2595
isiXhosa (Translation)	Inkosikazi Eyenziwe Ngomthi	id=3137
isiZulu (Translation)	Unkosikazi Oyisihlahla	id=3138
Kikamba (Translation)	Kiveti Kya Muti	id=3139
Kiswahili (Translation)	Mke Mti	id=3140
Luganda (Translation)	Omukazi Eyava Mu Muti	id=3141
Lugbarati (Translation)	Oku Pati Ru Ri	id=2712
Lumasaaba (Translation)	Umukhasi We Mu Kusaala	id=7243
Lunyole (Translation)	Omuhasi Womu Musaala	id=3142
Maa (Translation)	Enkitók Naguatúno	id=2816
Oluwanga (Translation)	Omukhasi Musala	id=3143
Sepedi (Translation)	Mosadi Wa Sehlare	id=7244
Sesotho (Lesotho) (Translation)	Mosali Oa Sefate	id=3144
Sesotho (Lesotho) (Translation)	Mosali Oa Sefate	id=10370
Setswana (Translation)	Mosadi Wa Setlhare	id=7242
