url:	http://africanstorybook.org/reader.php?id=16613&d=0&a=1
id:	16613
title:	Ohuŋuumulira Ewa Nguhwa
author:	Beatres Nabune
artist:	Catherine Groenewald
lang:	Lunyole
level:	Longer paragraphs
lic:	Creative Commons: Attribution 4.0
thumb:	http://africanstorybook.org/illustrations/covers/16613.png
desc:	Abaana banyumirwa ohubaho ni nguhwa ya we.

page_text:

P1	Muhwana ni Mulongo ba menya mu hibuga ni saawe. Baali besunga ohuŋuumula. Si huba ti abaana abamasemero baali baja mu huŋuumula aye olw'ohuba baali baja huhyalira nguhwa waawe.
P2	Muhwana ni Mulongo baali basangafu o'lwohuba baali baja huhyalira nguhwa. Ehiire ko buhye batiine,  bategeha emigugu jaawe eji baali ni baja hutiina ni najo. Si baŋenyuha hwiro olw'ohuba owiire woosi baali baŋaya hu bija ohuba mu luŋuumulo.
P3	Mu mawiiwi,  batagiha olugendo lwawe era bagendera mu motoka ya saawe. Ba fuga baabita mu solo,  mu solo ekambwe no mu ndimiro j'amajaani.
P4	Ehiseera ni hyabitaŋo,  abaana batagiha ohuŋenyuha olw'omudembo.
P5	Saawe gabasisimusa ni benda ohwoleresa ewa nguhwa waawe. Baagaana nguhwa yaawe Namulwa naŋuumulira mu musaala.
P6	Nguhwa gabakalibbusa mu nyumba era esangalo eri gaali ni n'alyo ng'olibonera hu hwemba n'amahina aga gaahina. Abejuhulu babe bamuŋambya ebirabo ebi baali ni bamuleteye ohuŋwa mu hibuga.
P7	Nga Muhwana ni Mulongo batula mu nyumba,  batagiha ohuŋiima epuluguti n'enyuni.
P8	Baniina emisaala era bebbomba mu maaji g'enyanja.
P9	Ni wahya,  semwana w'abaana gafuga emotoka yiye gaagama mu hibuga.
P10	Muhwana ni Mulongo ba yeeda nguhwa waawe emirimo eja ŋango. Bajanga amaaji era,  batenya n'ekwi. Basolosanga amagi g'engoho era baaŋa eryani.
P11	Lulala,  mu mugamba Muhwana gaŋira eŋombe ja nguhwa wuwe ohwaya. Jaduluma jengira mu ndimiro ya muliranwa wawe. Omwene nimiro ganyiigira Muhwana luhulu lweene. Era gatisa tiisa ati gaali aja husigasa eŋombe olw'ohulya ebirime bibye. Ohuŋwa hu ludaalo olwo Muhwana gegenderesa ebigosi bitoola hu ŋombe nindi.
P12	Lulala nga nindi abaana batiina mu hatale ni Nguhwa wawe. Gaali n'omudaala ohu gatundiranga eryani,  sukaali ni sabbuuni. Muhwana ganyumirwanga luhulu lwene ohulomera abagusi omuŋendo gw'ebiitu. Mulongo nga aboŋanga ebibagulire.
P13	Ni bahenanga ohutunda nga behala banywa caayi. Nga bahena bayeeda nguhwa waawe ohubala ebbesa eji bafunire.
P14	Ne oluŋuumulo sirwalwa huŋwaho ng'abaana bagamayo mu hibuga. Nguhwa gaŋa Muhwana e kofiira nga aŋa Mulongo esweta. Gabategehera n'ebiryo ebyohuliira mu ngira ni batiina mu lugendo.
P15	Saawe ni gaberuhira,  sibenda hu tiina ni naye. Abaana begayirira Nguhwa wawe atiine nabo. Gamwenya galoma ati,  "Ndi musaahulu sisobola mu hibuga nja husigala mbalinde ohwola nindi olu muli galuha."
P16	Muhwana ni Mulongo bamugwa mu hifuba ni bamuseebula.

images:

illustrations/pages/11661.png
illustrations/pages/11657.png
illustrations/pages/11658.png
illustrations/pages/11659.png
illustrations/pages/11660.png
illustrations/pages/11661.png
illustrations/pages/11662.png
illustrations/pages/11664.png
illustrations/pages/11665.png
illustrations/pages/11667.png
illustrations/pages/11668.png
illustrations/pages/11670.png
illustrations/pages/11671.png
illustrations/pages/11672.png
illustrations/pages/11673.png
illustrations/pages/11674.png
illustrations/pages/11675.png

translations:

Afrikaans (Translation)	Vakansies By Ouma	id=20074
Asante Twi (Translation)	Mondli Ne Mbali Kɔsra Wɔn Nanabaa	id=18281
ChiTonga (Translation)	Mupumuno Abankaaka	id=18644
CiNyanja (Translation)	Cuti Kwa Ambuya	id=18665
Dhopadhola (Translation)	Ywomirok  Bothi  Adhadha	id=15758
English (Original)	Holidays With Grandmother	id=12084
English (Adaptation)	Mondli and Mbali Visit Grandmother	id=13636
IciBemba (Translation)	Cuuti Kuli Banakulu	id=18684
isiXhosa (Translation)	Ulilitha Noluniko Batyelela Umakhulu Wabo	id=17528
isiZulu (Translation)	Umondli Nombali Bavakashela Ugogo Wabo	id=18756
Kiswahili (Translation)	Likizo Kwa Nyanya	id=12670
Lunyole (Translation)	Ohuŋumulira Ewa Nguhwa	id=13480
Ng’aturkana (Translation)	Akilakin Ata Egolitoe Esukul	id=12765
Oluwanga (Translation)	Amaulukho Wa Kukhu	id=12924
Sepedi (Translation)	Re Etela Koko	id=12888
Sepedi (Translation)	Maikhutšong  Le Koko	id=18166
Sesotho (South Africa) (Translation)	Matsatsi a Phomolo Le Nkgono 	id=20030
Setswana (Translation)	Morwesi Le Pule Ba Etela Nkoko	id=16725
Setswana (Translation)	Morwesi Le Pule Ba Etela Nkoko	id=17649
SiLozi (Translation)	Kwapumulo Ni Bokuku	id=18715
Tshivenda (Translation)	Holodeyi Na Makhulu	id=18305
Xitsonga (Translation)	Ku Endzela Kokwana Wa Xisati Hi Tiholideyi	id=19018
