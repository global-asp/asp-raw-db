url:	http://africanstorybook.org/reader.php?id=16472&d=0&a=1
id:	16472
title:	Inkosi Undabenhle Nendodakazi Yayo
author:	Zanele Zuma
artist:	Natalie Propa
lang:	isiZulu
level:	Longer paragraphs
lic:	Creative Commons: Attribution 3.0
thumb:	http://africanstorybook.org/illustrations/covers/16472.png
desc:	Indaba yothando enesiphetho esibuhlungu exoxa ngesiphalaphala senkosazana esakhetha ukulalela inhliziyo yaso kunokulalela izifiso zikayise.

page_text:

P1	Kudaladala,  kwakunenkosi ogama layo kwakunguNdabenhle. Inkosi le yayihlala esigodlweni nendlovukazi kanye nendodakazi yayo,  inkosazana ogama layo kwakunguNaledi. UNaledi wayeyinkosazana enhle. Cishe zonke izinsizwa zendawo zazifisa ukuba ziganwe yile nkosazana. Okwakunzima,  inkosi uNdabenhle,  okunguyise,  yayifuna ilobolo elimangazayo ngenkosazana yayo.
P2	Eduze nesigodlo kwakuhlala induna,  uMtungwa omkhulu. Wayebizwa ngo Mtungwa "omkhulu" ngoba wayehlonishwa yisigodi sonkana. Wayebonisa ulaka kulowo muntu owayengamhloniphi. Inkosikazi yenduna uMtungwa yayisanda kushona,  ithathwa yisifo soqhuqho. Manje induna yayisifuna ukuthatha enye inkosikazi.
P3	UMtungwa omkhulu waya enkosini uNdabenhle eyozibika ukuthi yena angakhipha ilobolo elingakanani ngenkosazana yenkosi. Babhunga indaba yelobolo lenkosazana nje,  umsizi wasesigodlweni,  uNelisiwe,  uyezwa ukuthi bathini. UNelisiwe wayemkhonzile unkosazana uNaledi.
P4	UMtungwa omkhulu wathi yena angathatha uhhafu wengcebo yakhe ayinike inkosi njengelobolobo. Ngasese,  kwenziwa amalungiselelo omshado phakathi kwenduna Umtungwa omkhulu nonkosazana uNaledi. Inkosi uNdabenhle wayazi kahle kamhlophe ukuthi indodakazi yakhe ngeke isijabulele lesi sinqumo.
P5	Sekusele isonto ngaphahambi kosuku lomshado,  umsizi uNelisiwe waqonda kunkosazana Naledi. "Nkosazana yami ethandekayo,  ubaba wakho uhlela ukukuganisela induna uMtungwa omkhulu. Loku kuzokwenzeka maduze,  evikini elizayo." Kuchaza uNelisiwe.
P6	Inkosazana yathuka umhlola,  yangazi ukuthi ithini futhi yenzeni. Emva kwesikhashana seyithi,  "Mina,  ngeke ngiganele induna uMtungwa omkhulu,  indoda endala ekhuluphele kanje. Angeke bakubone loko. Kuzomele ngigijimele kuThando abone ukuthi angenzenjani." Phela uThando kwakuyisoka lika Naledi.
P7	Ngalobo busuku,  uNaledi wanyonyoba weqa esigodlweni. Uma uyise wayengezwa ngaloko wayezothukuthela ngokweqile. Wagijima edlula ihlathi elimnyama,  eqa amadwala,  imihosha nemihoshana,  waze wafika esithandweni sakhe uThando. Wafika ekhathele,  elambile,  onyiwe.
P8	"Hhayi-bo gugu lami,  kwenzenjani? Ungathini ukuhamba ibanga elide kangaka wedwa,  ebusuku lobu?" kubuza uThando. Wabe esemlandela amanzi okuphuza,  wamdedela ukuba ake aphumule. UThando,  wayengakwazi ukubeka isiqe phansi ngenkathi esalinde uNaledi ukuba alande indaba.
P9	"Ngitshele,  sthandwa sami," kusho uThando. UNaledi waphefumulela phezulu,  wezwakala esethi,  "Ubaba ufuna ukungiganisela induna uMtungwa omkhulu. Angikwazi ukugana leya ndoda embi kanjeya. Thando,  noma ngabe umpofu kangakanani,  mina ngifuna ukugana wena. Ngikulungele ukuhlupheka. Ngithanda wena qha!"
P10	"Kodwa manje nkosazana,  mina anginalutho,  ukukhokhela ilobolo lakho. Wazi kahle,  ngimpofu," kuzikhalela uThando. UNaledi wamphendula wathi,  "Ngiyakwazi loko,  kodwa nguwe kuphela engingakugana." Wake wathula isikhashana,  wabe esethi,  "Nginecebo,  masigijimele ku Kwanda,  indoda le yesikebhe asiweze sibalekele ngale komfula. Ngaleyo ndlela singeqa,  ubaba angasitholi."
P11	Emuva esigodlweni,  inkosi uNdabenhle usetholile ukuthi uNkosazana Naledi usenyamalele. Usetshele izinhloli,  nabantu bayo ukuba baphume bayoyifuna inkosazana. Abaqaphi benkosi,  amabutho,  wonke umuntu wagcwala isiganga kufunwa inkosazana yenkosi,  kodwa do! Abazange bayithole inkosazana yenkosi. Babuyela emuva enkosini beyoyitshela ukuthi uNaledi akatholakali. Inkosi yabaphendula ngokucasuka,  "Hambani niyocinga ehlathini."
P12	Ngesikhathi uThando noNaledi begijimela osebeni lomfula,  izulu laqala lashintsha,  kwaguqubala,  kwaba namafu amnyama. Kwakuza isiphepho esikhulu.
P13	UKwanda,  indoda yesikebhe wayesabophela isikebhe sakhe ngesikhathi izithandani zifika. UThando wancenga uKwanda ukuba agwedle isikebhe sakhe,  abaweze. UKwanda wenqaba,  wabachazela ukuthi isiphepho esinamandla sesifikile,  kuzoba yingozi ukubaweza.
P14	UThando waphikelela echazela uKwanda ukuthi kungani kumele bewelele ngaphesheya. Wafaka isandla sakhe ephaketheni wakhipha igobolondo wanika uKwanda. UKwanda,  ezwa indaba yabo,  esebona negobolondo elibiza kangaka,  wabazwela. Wavuma wagwedla isikebhe wabaweza,  yize isimo sezulu sasisibi.
P15	Ngokushesha,  uKwanda wadonsa isikebhe,  bagibela. Wathatha izigwedlo,  waqala umsebenzi wagwedla. Kwathi inkosi nenduna befika ngasosebeni lomfula,  babona nabaya abantu abathathu esikebheni. Kwabakhanyela ukuthi izithandani zeqile,  yizo leziya. Umoya omkhulu waxukuzisa isikebhe,  kwaba uKwanda uyehluleka ukusilawula asiqondise isikebke manje. Kwezwakala inkosi isimemeza,  "Ndodakazi yami Naledi,  ngicela ubuye! Ngiyakuxolela,  ngeke nginijezise,  wena no Thando."
P16	Inkosi yasho sekonakele. Isikebhe saketuka,  bobathatu baphonseka emanzini ayenamandla. Bonke baminza. Emva kwalesi sehlakalo,  wonke umuntu embusweni wenkosi UNdabenhle wakhululeka ukugana noma ukuganwa yilowo amthandayo,  ocebile noma ompofu,  inqobo uma bethandana.

images:

illustrations/pages/10069.png
illustrations/pages/10074.png
illustrations/pages/10063.png
illustrations/pages/10064.png
illustrations/pages/10065.png
illustrations/pages/10066.png
illustrations/pages/10067.png
illustrations/pages/10069.png
illustrations/pages/10070.png
illustrations/pages/10071.png
illustrations/pages/10072.png
illustrations/pages/10211.png
illustrations/pages/10075.png
illustrations/pages/10076.png
illustrations/pages/10077.png
illustrations/pages/10078.png
illustrations/pages/10079.png

translations:

Afrikaans (Translation)	Koning Kaja en Sy Dogter	id=20076
Akuapem Twi (Translation)	Ɔhempɔn Kayanja Ne Ne Babea	id=18462
Asante Twi (Translation)	Ɔhene Kayanja Ne Ne Babaa	id=18222
ChiTonga (Translation)	Mwami Kayanja Amwanaakwe Musimbi	id=18652
CiNyanja (Translation)	Mfumu Kayanja Namwana Wake Musikana	id=18670
Dagaare (Translation)	Naa Kayanja Ne O  Pɔgeyaa	id=17774
Dagbani/Dagbanli (Translation)	Naa Kayanja Mini O Bipuɣiŋga	id=18161
Dangme (Translation)	Matsɛ Kayanja Kɛ E Bi Yo Ɔ	id=18341
Dhopadhola (Translation)	Kere Kodi Nyare	id=18750
English (Original)	King Kayanja And His Daughter	id=10210
Ewe (Translation)	Fia Kayanja Kple Via Nyɔnuvi	id=18172
Fante (Translation)	Ɔhen Kayanja Na Ne Babasia	id=18492
French (Translation)	Le Roi Kayanja Et Sa Fille	id=12664
Ga (Translation)	Maŋtsɛ Okaija Kɛ Ebiyoo Lɛ	id=18336
Gonja (Translation)	Ewura Kayanja Nε Mobe Ebichesobi	id=18214
IciBemba (Translation)	Imfumu Kayanja Noomwana Waiko Umwanakashi	id=18675
isiNdebele (Translation)	Ikosi Umjekejeke Nendodakazi Yakhe	id=13054
isiXhosa (Translation)	Ikumkani Ukayanja Nentwazana Yakhe	id=17574
Kasem (Translation)	Pɛ Kayanja De O Bukɔ	id=18228
Kiswahili (Translation)	Binti Wa Mflame Kayanja	id=12899
Mampruli (Translation)	Naaba Kayangya Ni U Bipuŋŋa	id=19353
Ng’aturkana (Translation)	Ekapolon Kayanja Ka Nakookeng	id=12922
Nzema (Translation)	Belemgbunli Kayanja Nee Ɔra Raalɛ Ne	id=18422
Oluwanga (Translation)	Omukhana Wo Omwami Kayanja	id=12954
Portuguese (Translation)	O Rei Kayanja E a Súa Filla	id=13644
Portuguese (Translation)	O Rei Kayanja E a Sua Filha	id=16719
Sepedi (Translation)	Kgoši Kayanja Le Morwedi Wa Gagwe	id=18163
Sesotho (South Africa) (Translation)	Morena Kadi Le Moradi Wa Hae	id=20035
Setswana (Translation)	Kgosi Mothupi Le Morwadiagwe	id=14957
SiLozi (Translation)	Mulena Kayanja Ni Mwana Wa Hae Wa Musizani	id=18741
Talen (Translation)	Na'ab Kayanja Ne O Puawoo	id=20196
Tshivenda (Translation)	Thovhele Kayanja Na Ṅwananyana Wawe	id=18277
Xitsonga (Translation)	Hosinkulu Kayanja Na Nhwanyana Wa Yena	id=18872
