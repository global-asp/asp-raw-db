url:	http://africanstorybook.org/reader.php?id=19361&d=0&a=1
id:	19361
title:	Ujasiri Wa Nangila
author:	Ursula Nafula
artist:	
lang:	Kiswahili
level:	First paragraphs
lic:	Creative Commons: Attribution 4.0
thumb:	http://africanstorybook.org/illustrations/covers/19361.png
desc:	Je

page_text:

P1	Wekesa alikuwa na donda mguuni. Yeye na mkewe waliishi kijijini na wanao.
P2	Binti yao,  Nangila,  na kaka zake watatu walifanya kazi zao vizuri.
P3	Nangila aliwavutia watu wengi. Wanaume waliotaka kumwoa walitakiwa kutimiza sharti kali lililowekwa na babake.
P4	Aliyetaka kumwoa Nangila alilazimika kuleta miti-shamba kutoka ziwa lililokuwa karibu. Dawa hii ingeponya donda alilokuwa nalo babake Nangila. Ziwa hilo lilijaa mizimu hatari.
P5	Baadhi ya wanaume waliojaribu kuipata ile miti-shamba, walirudi mikono mitupu. Wengine hawakurejea kutoka ziwani kamwe.
P6	Nangila alikuwa na hofu kaka zake pia waliposhindwa kwenda ziwani. Aliamua kwenda mwenyewe. Mamake alimwambia, "Mwanangu,  ikiwa wanaume wenye nguvu wameshindwa,  utafaulu?" Nangila hakubadili nia.
P7	Njiani, Nangila alimsaidia bi kizee mmoja kubeba kuni. Bi kizee alimshukuru akasema, "Nitakueleza jinsi utakavyofika kwenye ziwa la mizimu na namna utakavyofanya."
P8	Nangila alipofika ufukoni mwa ziwa, aliiona familia ya mizimu ikinywa na kusherehekea. Alisubiri na kutazama. Mmoja baada ya nyingine, mizimu ilipatwa na usingizi.
P9	Mizimu yote ilipolala, Nangila alipiga mbizi ziwani.Â Aliipata miti-shamba na kuiweka mkobani. Alipoogelea kurudi ufukoni, mawimbi makubwa yalimzunguka.
P10	Ufukoni, mizimu ilikuwa imeamka. Nangila aliimba wimbo aliofundishwa na bi kizee: Mie bintiye Wekesa, nilikuja kwani wanaume waliogopa. Babangu ahitaji dawa kupona donda. Nd'o sababu nipo pahali hapa pa kutisha, kwani ninyi ni viongozi.
P11	Sauti ya Nangila ilikuwa tamu sana hata mizimu ikamtaka aimbe zaidi. Kuimba kwake kuliifanya ilale tena. Nangila alikimbia haraka akafika kijijini.
P12	Baada ya kutibu donda la babake, babake aliweza kusimama tena. Kijiji kizima kilisherehekea na kumshangilia Nangila.
P13	MASWALI: 1. Mwanamume yeyote aliyetaka kumwoa Nangila alilazimika kutimiza sharti lipi la babake? 2. Nangila alikuwa na kaka wangapi? 3. Nangila alisaidiwa na nani alipokuwa njiani? Alimfundisha Nangila nini? 4. Alipofika ufukoni mwa ziwa, Nangila alisubiri nini? 5. Nangila alifanya nini ili atoroke mizimu aliporudi ufukoni? 6. Kwa maoni yako, unafikiri Nangila ataolewa baada ya kutimiza sharti la babake yeye mwenyewe? Kama ataolewa, ataolewa na mtu wa aina gani?

images:

illustrations/pages/15103.png
illustrations/pages/15103.png
illustrations/pages/15104.png
illustrations/pages/15105.png
illustrations/pages/15106.png
illustrations/pages/15107.png
illustrations/pages/15109.png
illustrations/pages/15110.png
illustrations/pages/15111.png
illustrations/pages/15112.png
illustrations/pages/15113.png
illustrations/pages/15114.png
illustrations/pages/15115.png

translations:

Afrikaans (Translation)	Nangila Se Dapperheid	id=20088
ChiTonga (Translation)	Busicamba Bwaa Nangila	id=18654
CiNyanja (Translation)	Kulimba Mutima Kwa Nangila	id=18672
English (Original)	Nangila's Courage	id=15116
IciBemba (Translation)	Ukushipa Kwakwa Nangila	id=18677
isiXhosa (Translation)	Unangila Igorhakazi	id=17579
isiZulu (Translation)	Isibindi Sikanolwazi	id=16407
Kiswahili (Translation)	Ujasiri Wa Nangila	id=16210
Sepedi (Translation)	Nangila, Mosetsana Wa Sebete	id=18157
Sesotho (South Africa) (Translation)	Mamello Ya Bonolo	id=20040
Setswana (Translation)	Bopelokgale Jwa Ga Nangila	id=16754
Setswana (Translation)	Bopelokgale Jwa Ga Bonolo	id=17656
SiLozi (Translation)	Bundume Bwa Nangila	id=18744
Tshivenda (Translation)	Vhuhali Ya Nangila	id=18288
Xitsonga (Translation)	Vurhena Bya Nangila	id=18992
