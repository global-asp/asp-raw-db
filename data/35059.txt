url:	https://africanstorybook.org/reader.php?id=35059&d=0&a=1
id:	35059
title:	Wàyn ə wùwì a ghə̀ gàʔə̀ nə̀mwìn
author:	Pius Akumbu
artist:	Jacob Kono
lang:	Babanki
level:	First sentences
lic:	Creative Commons: Attribution 4.0
thumb:	http://africanstorybook.org/illustrations/covers/35059.png
desc:	Ngàyn yɛ̀n ə ziʔi la kə bɔ̀ŋə̀ la wìʔ ə ngàʔə̀ nə̀mwìn.

page_text:

P1	Ngɛs ə wàyn ə wùwì ətsɛn ə̀ ndìʔ a əlɔʔ. Kətsi kətsɛn kə jɨ̀ŋ zafə wɛn. Ghə̀ kwòʔ jì a ghə̀ a kiʔə kəfo ə zhɨ.
P2	Ghə̀ bùm wùlɨm ətsɛn ghə̀ bə̀m a wɛn, "alɛ a wàyn ə wùwì? A nè ghɔ̀ wù jʉ̀ʔə̀ a?"  Wàyn ə wùwì ayì bwìnsə̀ la "jɨ̀ŋ ə zafə mò."
P3	Wùlɨm ayì kusə nshinsə a wàyn ə wùwì ayì. Ghə̀ gàʔ a wɛn la ghə̀ djʉ ə̀ tsɔ̀ŋ əfozhɨvə fa gə̀ ətsɛn. wàyn ə wùwì ayì nkó tɨmə̀ tsɔ̀ŋ fa chʉʔ a və mbwi wɛn.
P4	Wàyn ə wùwì ayì lù sə̀ zàŋsə djʉ a gə̀ ayì.
P5	Ghə̀ sə mbɔʔsə djʉ a gə̀ ayì ə̀ lyèsə̀ jì a ghə̀ zì ghə̀ tsɔŋ fa tsu. Ghə̀ zì sə̀ zhɨmə ndzàŋ:@Mà vì ə tsɔ̀ŋ əfozhɨvə ə-fo-zhɨ-və,@Mà jèʔə̀ tà ndzì-ndzì.
P6	Viʔi zhʉ ndzàŋ ə wàyn ə wùwì ayì fa kəghaf, ghə̀ zhɨm ə vi kwɛn a gə̀ ayì.
P7	Kənyʉ kə ndzàŋ akyì kə cho viʔi və bə̀m a wɛn la, "Wù lù fa fɛ?, Wù kəŋə ghɔ̀?, Wù zhɨmə ndzàŋ byìghɔ̀?"
P8	Wàyn ə wùwì ayì gàʔ à və̀wenə la jɨ̀ŋ ə zafə yì, və̀wenə ku əfozhɨvə a wɛn.@@Ghə̀ zhɨ ə mè və shəʔtə a wɛn la ətsɔŋ ə ko bɔ̀ŋ.

images:

illustrations/pages/25044.png
illustrations/pages/25038.png
illustrations/pages/25039.png
illustrations/pages/25040.png
illustrations/pages/25041.png
illustrations/pages/25042.png
illustrations/pages/25043.png
illustrations/pages/25044.png
illustrations/pages/25045.png

translations:

English (Translation)	Honest girl	id=20373
French (Translation)	Une fille honnête	id=33454
Kinyarwanda (Translation)	Umukobwa w' umunyakuri	id=20378
Lusoga (Translation)	Omughala ow'amazima	id=25795
Ng’aturkana (Original)	Apese Nape Ayeni Akoko	id=20371
