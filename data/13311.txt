url:	http://africanstorybook.org/reader.php?id=13311&d=0&a=1
id:	13311
title:	Omutsuru Kwe Tsinzukha
author:	Margaret Amateshe
artist:	Rob Owen
lang:	Oluwanga
level:	Longer paragraphs
lic:	Creative Commons: Attribution 4.0
thumb:	http://africanstorybook.org/illustrations/covers/13311.png
desc:	Abakhaana bataru batsia okhurenya tsikhwi mumutsuru. Mulala khubo afunaka amalako ka kukhu waye

page_text:

P1	Olukoba lwa Matungu lwabotokhanwa nende efikulu. Tsinzukha tsinyinji tsiamenya mumutsuru khufikulu. Abamulukoba bakulikha inzukha ingali Unyalego. Inzukha yino yarisia abaandu abanji khubeera yalitsanga tsimbusi nende amakondi.
P2	Inyanga ndala,  Asitou,  Joy nende Sofia bali batsia mumutsuru okhurenya tsikhwi. Kukhu wabo yabakanira,  "Mwilinde nende Unyalego. Mulabukule eshindu shiosi mumutsuru ilali tsikhwi." Joy shiyaulirisia ka kukhu waye ta.
P3	Abakhaana bachinga amabeere,  amaremwa,  amapwoni nende amatsi. Babukula emikoye chiokhuboya tsikhwi nende olupanga lwokhurema emisala. Bachaka oluchendo okhutsia mumutsuru.
P4	Khunjira,  abakhaana bakhupa tsimbakha nibatsekha. Asitou yababoolera,  "Bune. Luno no lukoba lwa Unyalego."
P5	Sofia yabalangasia,  "Lole,  ameno ka Unyalego kangi'nangi'na. Khukabukule." Asitou yabaparisia,  "Kukhu yakanisie khulabukula eshindu mumutsuru ta ilali tsikhwi."
P6	Joy nakalusia,  "Kukhu abeeya. Yaboola ario khubeera shasangalira khube ne efindu efilayi ta. Ali nende shikhalikhali. Ndalabukula ameno kang'inang'ina." Abakhaana babo batirwa nende oburi. "Joy,  kukhukaya okhubukula ameno," nibaboola. Joy shiyaulirisia ta.
P7	Mufise fitutu,  Unyalego yarula okhukhaaba ameno kaye. Yasinyikha muno khubeera shiyanyoola ameno kaye ta. Yaulira abakhaana nibapa imbakha nende okhutsekha. Yefisa khulwanda hambi nende omuhanda wa abakhaana bali babire.
P8	Abakhaana betukha tsikhwi khumirwe chiabo. Mufise efio,  baulira "Hzzzzzzzz!" Batirwa nende oburi nibatema okhwifisa. Balola Unyalego niyasame omunwa,  okhwenya okhubaluma.
P9	Unyalego yareba,  "Niwina ubukule ameno kanje kangi'nang'ina?" Shibamukalusia ta. Inzukha iboola,  "Ulabukule ameno ta alemba obulayi. Alatsia nango nende tsikhwi. Ne ubukule ameno kanje alemba obubi. Alaba shiokhulia shianje khu tsinyanga tsitaru."
P10	Asitou yemba obulayi: Sio mimi,  sio mimi aliye na meno,  Mwenye meno bado yuko nyumaaaaaah. Joy yesi yemba olwimbo.
P11	Olumalirisi,  Sofia yemba. Yali nende oburi olwa yachaka okhwimba. Olwimbo lwali olubi khandi amakhua shikali habwene ta. Unyalego yalokha,  "Shonyala okhwimba nga abashio tawe?" Inzukha yamanya niye wali nabukule ameno kaye kang'inang'ina.
P12	Unyalego yamira Sofia. Abakhaana babo berukha okhutsia mulukongo okhukanira be mulukongo kali kekholeshe.

images:

illustrations/pages/10763.png
illustrations/pages/10763.png
illustrations/pages/10765.png
illustrations/pages/10766.png
illustrations/pages/10767.png
illustrations/pages/10769.png
illustrations/pages/10770.png
illustrations/pages/10771.png
illustrations/pages/10772.png
illustrations/pages/10773.png
illustrations/pages/10774.png
illustrations/pages/10775.png
illustrations/pages/10776.png

translations:

Afrikaans (Translation)	Woud Van Slange	id=20057
ChiTonga (Translation)	Cisaka Canzoka	id=18645
CiNyanja (Translation)	Sanga La Njoka	id=18662
Dhopadhola (Translation)	Lul Thwol	id=15738
English (Original)	Forest of Snakes	id=13265
English (Adaptation)	The Evil Forest	id=14414
French (Translation)	La Forêt Des Serpents	id=13772
IciBemba (Translation)	Insoka Isha Mumpanga	id=18682
isiXhosa (Translation)	Ihlathi Leenyoka	id=17524
isiZulu (Translation)	Inyoka Yehlathi, Umagilogilo	id=16094
Kinyarwanda (Translation)	Ishyamba Ribamo Inzoka	id=17460
Kiswahili (Translation)	Msitu Wa Nyoka	id=13309
Lusoga (Translation)	Abaguuna Abasaatu No Ogusoota  Mu Kibira	id=21280
Ng’aturkana (Translation)	Amoni  Ang’Imunio	id=13310
Ng’aturkana (Adaptation)	Amoni Na Aya Ng'imunio	id=20357
Olunyala (Translation)	Esichakha Esya Chinjukha	id=13266
Portuguese (Translation)	A Floresta De Cobras	id=16581
Sepedi (Translation)	Lešoka La Dinoga	id=18996
Sesotho (South Africa) (Translation)	Moru Wa Dinoha	id=20026
Setswana (Translation)	Sekgwa Sa Dinoga	id=14954
Setswana (Translation)	Naga Ya Dinoga	id=15462
SiLozi (Translation)	Linoha Zamwa Mushitu	id=18708
Tshivenda (Translation)	Ḓaka Ḽa Dziṋowa	id=18296
Xitsonga (Translation)	Xihlahla Xa Tinyoka	id=18880
