url:	https://africanstorybook.org/reader.php?id=31220&d=0&a=1
id:	31220
title:	Pateero n'embwa ye
author:	Edison Kasajja and Kyambogo  University
artist:	Brian Wambi
lang:	Lusoga
level:	First paragraphs
lic:	Creative Commons: Attribution 4.0
thumb:	https://africanstorybook.org/illustrations/covers/31220.png
desc:	Olufumo lulungi olwomikwano omuyaaka oguli ghagati womulenzi nembwa engonzi.

page_text:

P1	Agho  olwatuuka, nga  ebaayo  omulenzi  gwe  baayetanga  Pateero. Yali  mwana  mugezi  inho. Nga  naasooka  okutuuka  mu  kubiina  era  nga  abazaire  be  nga  bamwenhumirizamu  inho. Aye  nga Pateero  nga  akubyamu  akafaananie  singa  yeena  aliku  ni  muganda we, mwanhina  oba  akabwa ak'okuzaanhaku  nako.
P2	Lwali  lulala  yaabuuza maama we, "Nsobola  okuzaanhiraku  ku  luya? Nsomye  okuva  kunco ate  ndikwenda  kuzaanhaku  na mikwano  gyange buti." Maama we  yaamwiramu, "kizira  buzibu! ja, aye  toira  kikeerezi!"
P3	Nga  alikuja mwizaanhiro, Pateero yaabona  ekintu   kyatera  okubona. Yali  mbwa  nto  nga  erimu ebibalabala ebyeru n'ebyakisitaka.
Wambwa  yali  nga  alaaliire mu  kiina  era Pateero  yaatya  inho. "Totya, tiidha kukutuusaku  bulabe. Nja  kukuyamba, "Pateero  yaakoba  wambwa.
P4	Pateero  yaatoola  wambwa  mu  kiina. Yaasama  n'eisanhu, yaabuukabuuka ng'omulenzi  agiringiriire. "Olikuja  kuba  wambwa  wange, "Pateero yaakoba nga yeena ali  mwisanhu  era  beeyongerayo  mu kusaawe.
P5	Wambwa yaalumukiraku iralala  okuva aghaali Pateero. Mikwano  gya Pateero  bwejabona  nga wambwa alikubajaaku, baakoba, "Wambwa ono ayinza okutuluma." Baalonda amabaale  bakube  wambwa. Pateero  yali  nga  alikulumuka  bwaleekaana nga  akoba  mikwano  gye girekere agho okukuba  wambwa.
P6	Aye  ti baawulira  Pateero  kyeyali  nga  alikubakoba. Wambwa yaalumuka  ddhasobola  okwetaasa. Yeekweka  kubalenzi  bano. Era yaababulaku.
P7	Mikwano  gya Pateero  gyairayo  mu kisaawe, okwagaana  Pateero  nga  alikulira  bulire. "Buzibuki?" baamubuuza. "Mubinze  wambwa wange!" Pateero  yeyongera okulira. Beewuunia  inho  era  baamukoba, "Titutegaire  nga  abaire  wuwo. Tusonhighe. Tukole  tumunoonie."
P8	"Tikikola  makulu. Titwidha  kubona  wambwa  wange.   Twidha  kumwagaana. Situka Pateero, tunoonie  wambwa. Tulina  okumubona, baine  baamukoba.
P9	Pateero  ni  mikwano gye  baanoonia  wambwa omusana gwonagwona okutuusa  bwebaakoowa. Patero  yaakoba  mu kusembayo ati, "eriyo akafo kalala  akayinza okubaamu  wambwa ono. Bwetutamwagaana  eyo, mba tikairayo ku munoonia. Tuje ku mwiga."
P10	Wambwa   bwe  yabona  abalenzi, yaatya.Yaayenda okusala omwiga aye  yaatya  amaadhi. Yali  alikumpi  kubuukira  mu maadhi, yaawulira  Pateero  nga  amweta, "komaawo, tobuuka!"
P11	Wambw  yaalinga  einhuma, yaabona  Pateero yaalumukira  yaali. Pateero yaagigwa  mu kifuba ni  wambwa yaakomberera Pateero mu   bweni.  Mukwano gwange! mbaire nsubira  nti  ojiiriire  irala!" mu kulira nga Pateero nga alikulira.
P12	Baira  mu  kisaawe, Pateero  yaagha baine  amagezi. "Nga  mukaali  kusalawo, musookenga tutegeere  ebinairirira. Mube begendereza  inho obutakosa banaimwe."Mikwano gye  gya fumintirazaamu kubibono bino  era  gya koba, "Tusonhighe. Wambwa aidha kuba mukwano  gwaife."

images:

illustrations/pages/25201.png
illustrations/pages/25198.png
illustrations/pages/25199.png
illustrations/pages/25200.png
illustrations/pages/25201.png
illustrations/pages/25197.png
illustrations/pages/25202.png
illustrations/pages/25203.png
illustrations/pages/25204.png
illustrations/pages/25205.png
illustrations/pages/25206.png
illustrations/pages/25207.png
illustrations/pages/25208.png

translations:

Amharic (Translation)	ጴጥሮስና ውሻው	id=20792
English (Original)	Petros and his dog	id=20771
English (Adaptation)	Petros finds a friend	id=21787
Kiswahili (Translation)	Petros ampata rafiki	id=21809
Lulamoogi (Translation)	Omugeere yayagiirye omukagwa	id=31102
Oluwanga (Translation)	Petros anyolire omwitsa	id=22837
Runyankore (Translation)	Petros yaboona omunywani	id=24337
Rutooro (Translation)	Petros yatunga omunywani	id=23235
