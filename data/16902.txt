url:	http://africanstorybook.org/reader.php?id=16902&d=0&a=1
id:	16902
title:	Imphilo Yakulungile Lejabulisako.
author:	Thembisile Nkosi
artist:	Melany Pietersen, Sarah Bouwer, Thembisile and Thembi
lang:	siSwati
level:	First paragraphs
lic:	Creative Commons: Attribution 4.0
thumb:	http://africanstorybook.org/illustrations/covers/16902.png
desc:	Imphilo yaKulungile lejabulisako

page_text:

P1	Libito lami nginguKulungile. Ngiyatsandza kujinkela.
P2	Mine ngineligumbi lami lekulala lelihle. Thishela wami wangifundzisa kutsi ngilale ngalokwanele. Ngilala ema-awa lasiphohlongo.
P3	Ngiyatsandza kugeza ematinyo ami. Ngitsandza kuwagcina ahlobile futsi atsandzeka. Phela mine ngiyatifela ngekuhleka,  ngako ngenta siciniseko sekutsi ematinyo ami ahlala ahlobile.
P4	Kubalulekile kwekutsi sihlale sihlantekile. Ngako-ke ngigeza katsatfu ngelusuku. Kute ngingatoba neliphunga lelibi.
P5	Make wami uhlala angitjela kutsi sibaluleke kanganani sidlo sasekuseni. Ngaloko-ke angilenti liphutsa,  ngenta siciniseko sekutsi angisengci sidlo sami sasekuseni.
P6	Mine ngiyatitsandzela kudla. Make uhlala angitjela kwekutsi ngidle kute ngitokhula. Njalo ngenta siciniseko sekutsi ngihlala ngisutsi.
P7	Phela kudla kusinika emandla. Mine nebangani bami siyakutsandza kudlala. Bangani,  kudlala kucinisa imitimba yetfu. Njalo nasibuya esikolweni sidlala imidlalo leminyenti.
P8	Phela ngalesikhatsi sidlala imitimba yetfu ikhipha emanti,  lesitsi ngumjuluko. Kufanele kutsi sinatse tingilazi letisiphohlongo temanti ngelusuku. Emanti amnandzi futsi abalulekile.
P9	Ngiyetsemba kwekutsi nani bangani timphilo tenu nitotigcina tijabulile futsi nihlale nijabulile njengami.

images:

illustrations/pages/16520.png
illustrations/pages/16530.png
illustrations/pages/16900.png
illustrations/pages/17780.png
illustrations/pages/17781.png
illustrations/pages/16894.png
illustrations/pages/17782.png
illustrations/pages/17784.png
illustrations/pages/13485.png

translations:

