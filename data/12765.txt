url:	http://africanstorybook.org/reader.php?id=12765&d=0&a=1
id:	12765
title:	Akilakin Ata Egolitoe Esukul
author:	Simon Ipoo
artist:	Catherine Groenewald
lang:	Ng’aturkana
level:	First paragraphs
lic:	Creative Commons: Attribution 4.0
thumb:	http://africanstorybook.org/illustrations/covers/12765.png
desc:	Ekoi a ngide alu emoit akilakin atakech anadakar keng. Ajoikinit kechi eboyor anadakar ka atakech.

page_text:

P1	Alomito Odongo,  Apiyo ka apakech lotaun loapolon. Edarito kechi ng'irwa lu egolere esukul. Meere kotere akigol tu esukul,  nakaneni asakete akilakin atakech. Alomit atakech nadakar na ayei lokwaas anam ni echemiere ng'ikolia.
P2	Eburakinit Odongo ka Apiyo akigol esukul kotere arai ng'irwa ng'ulu lukilakinet atakech nabo. Atabong nalosiet,  apotu kechi kiwakis ng'iboro nabusekia dio tosuko kotere alosit nakooyen ng'ina. Nyepero kechi,  kiyana kidiama alosit kiiya kiwala.
P3	Ataparachu keng,  torotokis nadakar ka atakech edokito amotoka naka apakech. Kitoro kiding ng'imoru,  ng'itiang ka emanikor lo emejen. Kimara ng'amotokae toeos.
P4	Ani enang'i apak ache,  tobur kechi sodi tojotooros.
P5	Adoliet nadakar,  sodi apakech kitokienyu Odongo ka Apiyo. Torukaut kechi,  Nyar-Kanyada,  atakech iyang'arit anakapet alotorube ekitoe. Arai Nyar-Kanyada ang'atela anajaluoi,  "Nakookeng ang'itung'a akwap be Kanyada." Arai ng'esi aberu nakagogong'on kibus dae.
P6	Kipeyou Nyar-Kanyada kechi kai dio kidong'ak alotooma akai elakara. Alakara ng'itatae ng'ulu ainunito atakech ng'iboro lu etaun. "Tang'aa nakang mono," tolimu Odongo. "Mam! Nakang eking'aren!" Tatachu Apiyo.
P7	Arumoret ang'aar ng'iboro,  abu Nyar-Kanyada topia ng'itatae keng.
P8	Sodi topudosi Odongo ka Apiyo kalapatan. Tolomasi akireng'it ng'abeerei ka ng'ikieny.
P9	Todoka ng'ikito,  kipakanakinos ng'akipi anam.
P10	Na aribokinia,  tobong'osi nawi asakar akimuj naka ebong. Ering'a nyerumoro akimuj kilurakinos!
P11	Akwaar nache tobong'o apakech lotaun kimiek kechi ka atakech Nyar-Kanyada.
P12	Eng'arakinito Odongo ka Apiyo atakech etich lo awi. Aokete ng'akipi ka akikeyen ng'akito. Achunete ng'abeyei ang'ikukui ka akiger ng'akuui alomana.
P13	Abu Nyar-kanyada kitatam ng'itatae keng akipore atap ka akinyam ka ng'apoko. Kidodik akipore emuchele ka ekolia lo epeitoe.
P14	Ataparachu apei,  totwar Odongo ng'atuk naka atakeng lonyia. Apotu ng'atuk tolomasi mana ekudunyet. Abu ilope amana tong'oik Odongo. Kitubul ng'esi tama awounia ng'atuk na anyamete amana keng. Anyoun akwaar ng'ina,  abu edia ng'olo tochoik ng'atuk nyeyaut ng'ichan nabo.
P15	Ache kwaar,  kirukosi ng'ide ka Nyar-Kanyada lomaket. Ayakar ng'esi epem lo agialanaria ng'akuui,  esukari ka esabuni. Ajoikinit Apiyo alimonokin ng'ikagialak ng'aropiyae ang'iboro. Aeni Odongo ng'iboro lu egieli ekagialan.
P16	Atabong ng'ina,  tamata kechi echai kaapei. King'arakis atakech akimarun ng'aropiyae.
P17	Ering'a kona,  tasalut ng'irwa lukiyang'aret anawi. Achamakina ng'ide ebong'ete lotaun. Naki Nyar-Kanyada Odongo apukot,  Apiyo eworu lo akatorot. Toen akimuj kech nakodat.
P18	Na abong'unio apakech arikor kechi,  awounito ng'ide alosit. Kimaimaa ng'ide Nyar-Kanyada kirukosi ka kechi lotaun. Tamaisam ng'esi tama,  "Amojong'it ayong. Kedarouni ayong eesi ibong'unete nadakar kang nabo."
P19	Tonuakis Odongo ka Apiyo atakech lokojokon dio torotokis.
P20	Abong'oret Odongo ka Apiyo losukul,  kisisakis ng'ipaalon ng'akiro adakar ka atakech. Atamito ng'ide ng'iche ajokis akiboi alotaun,  atamito luche nabo atamar ejok akiboi anadakarin. Kang'una kadaang,  achamunito atamar erai atakech kata Odongo ka Apiyo ituan ni ajokon!

images:

illustrations/pages/11661.png
illustrations/pages/11657.png
illustrations/pages/11658.png
illustrations/pages/11659.png
illustrations/pages/11660.png
illustrations/pages/11661.png
illustrations/pages/11662.png
illustrations/pages/11663.png
illustrations/pages/11664.png
illustrations/pages/11665.png
illustrations/pages/11666.png
illustrations/pages/11667.png
illustrations/pages/11668.png
illustrations/pages/11669.png
illustrations/pages/11670.png
illustrations/pages/11671.png
illustrations/pages/11672.png
illustrations/pages/11673.png
illustrations/pages/11674.png
illustrations/pages/11675.png
illustrations/pages/11676.png

translations:

Afrikaans (Translation)	Vakansies By Ouma	id=20074
Asante Twi (Translation)	Mondli Ne Mbali Kɔsra Wɔn Nanabaa	id=18281
ChiTonga (Translation)	Mupumuno Abankaaka	id=18644
CiNyanja (Translation)	Cuti Kwa Ambuya	id=18665
Dhopadhola (Translation)	Ywomirok  Bothi  Adhadha	id=15758
English (Original)	Holidays With Grandmother	id=12084
English (Adaptation)	Mondli and Mbali Visit Grandmother	id=13636
IciBemba (Translation)	Cuuti Kuli Banakulu	id=18684
isiXhosa (Translation)	Ulilitha Noluniko Batyelela Umakhulu Wabo	id=17528
isiZulu (Translation)	Umondli Nombali Bavakashela Ugogo Wabo	id=18756
Kiswahili (Translation)	Likizo Kwa Nyanya	id=12670
Lunyole (Translation)	Ohuŋumulira Ewa Nguhwa	id=13480
Lunyole (Adaptation)	Ohuŋuumulira Ewa Nguhwa	id=16613
Oluwanga (Translation)	Amaulukho Wa Kukhu	id=12924
Sepedi (Translation)	Re Etela Koko	id=12888
Sepedi (Translation)	Maikhutšong  Le Koko	id=18166
Sesotho (South Africa) (Translation)	Matsatsi a Phomolo Le Nkgono 	id=20030
Setswana (Translation)	Morwesi Le Pule Ba Etela Nkoko	id=16725
Setswana (Translation)	Morwesi Le Pule Ba Etela Nkoko	id=17649
SiLozi (Translation)	Kwapumulo Ni Bokuku	id=18715
Tshivenda (Translation)	Holodeyi Na Makhulu	id=18305
Xitsonga (Translation)	Ku Endzela Kokwana Wa Xisati Hi Tiholideyi	id=19018
