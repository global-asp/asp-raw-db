url:	http://africanstorybook.org/reader.php?id=22312&d=0&a=1
id:	22312
title:	Magezi wùn Kasiira
author:	Beatrice Tafon Takeh and Mbinkar Emmanuel Keelen
artist:	Brian Wambi
lang:	Lámnsoʼ
level:	First words
lic:	Creative Commons: Attribution 4.0
thumb:	http://africanstorybook.org/illustrations/covers/22312.png
desc:	Kimfèr

page_text:

P1	Yì-iì dzə̀ fó ŋgùʼ, Magezi wùn Kasiira lo, á wàa yikír kintatì.
P2	Magezi nèn lò sùúy jii, "Wòsò tátí ri a lìm súm.
P3	Magezi yòŋ e Kasiira jii, "Á lìm, é m wáa way kém a dzə̀ vifá.
P4	Magezi suúy e Kasiira jii, "À lo a way, a wiy dzəə̀nè mo."
P5	Saárí wìy bìy, Kasiira nèn yòŋ e Magezi ji wù wàá du a tin.
P6	Magezi suúy jii, "À lo tin, a yíi sàŋ mo é lùm."
P7	Magezì dzə̀ njoó. Kasiira nèn fò wun a dzə̀ kitiír ké saàr.
P8	Magezi lì saár rə̀y, e lòo dù wùn ŋgvəv tárnín.
P9	Ŋgvəv yí saár rəy e dzə̀m, e nèn fò Magezi wúm e mòʼón.
P10	Magezi lòo dù, e yèn wón ámóʼó, á nèn bvə̀ʼ wúm rəy.
P11	Wón viyi nèn fò Magezi máŋgò e mòʼón.
P12	Magezi lòo dù, e yèn maaŋkwá. Wù nèn kfə̀r máŋgò və, e fò wun fəə.
P13	Kibáŋ kí nèn sə̀ fəə, e fò Magezi a dzə̀ mendzə́v.
P14	Magezi nèn lì mendzə́v mey e ndzə̀mér və́y shó fo kiy.
P15	Kíyí nèn fò Magezi a dzə̀ njàm.
P16	Magezi dù e yèn wír ve á yii gwar nàʼ. Wír viyi nèn wàʼ njàm rə̀y.
P17	Magezi sə́ kitú ke nàʼ wùn à kúné. Á bèy nen kòóy ka?
P18	Wù nèn rəə̀mé jii, "Nàʼ Fòn tàv ne e kishàʼàr."
P19	Wíri wìy ji á səŋ. Wù yóŋ jii, "Vèn á sə̀ŋ fo kùn, a səŋ fo kitu."
P20	Magezi nèn yòŋ e wírí jii, "Vèn fó nàʼ won é mò ji wo Fòn."

images:

illustrations/pages/15478.png
illustrations/pages/15471.png
illustrations/pages/15472.png
illustrations/pages/15473.png
illustrations/pages/15474.png
illustrations/pages/15475.png
illustrations/pages/15476.png
illustrations/pages/15477.png
illustrations/pages/15478.png
illustrations/pages/15479.png
illustrations/pages/15480.png
illustrations/pages/15481.png
illustrations/pages/15482.png
illustrations/pages/15483.png
illustrations/pages/15484.png
illustrations/pages/15485.png
illustrations/pages/15486.png
illustrations/pages/15487.png
illustrations/pages/15488.png
illustrations/pages/15489.png
illustrations/pages/15490.png

translations:

Afaan Oromo (Translation)	Mageziifi Kasiira	id=21692
Amharic (Translation)	መብራቴና ከተማ	id=21118
English (Translation)	Magezi And The Finger Of Millet	id=15504
English (Adaptation)	Magezi And Kasiira	id=20875
Kiswahili (Translation)	Magezi na Kasiira	id=21075
Lunyole (Translation)	Musiho Ni Malwa	id=21024
Lusoga (Original)	Magezi Na Akafangata Ko Bulo	id=15503
Ng’aturkana (Translation)	Magezi Ka Kasira	id=21136
Portuguese (Translation)	Magezi E a Erva De Milheto	id=17094
Tigrigna (Translation)	ህበይን ዋዓግን	id=21110
