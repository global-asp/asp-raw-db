url:	http://africanstorybook.org/reader.php?id=19404&d=0&a=1
id:	19404
title:	Marafiki Wawili Wadogo
author:	Susan Kavaya
artist:	Jesse Pietersen
lang:	Kiswahili
level:	First sentences
lic:	Creative Commons: Attribution 4.0
thumb:	http://africanstorybook.org/illustrations/covers/19404.png
desc:	Hadithi ya kitamaduni ya Kihabeshi kuhusu marafiki wawili wadogo wanaokutana na baadaye kupoteza urafiki wao kwa sababu ya kuwa tofauti.

page_text:

P1	Hapo zamani za kale,  kulikuwa na Mbuzi Mdogo na Chui Mdogo. Walikuwa marafiki.
P2	Walienda kucheza pamoja uwanjani.
P3	Walirudi nyumbani jioni sana.
P4	Mbuzi mdogo alimwambia mamake,  "Nilikutana na rafiki mrembo. Ana madoadoa maridadi. Nimefurahi sana. Tutakutana tena kesho."
P5	Mamake Mbuzi Mdogo alijibu,  "Aa,  mwanangu. Nimefurahi umerudi salama. Yeye si rafiki yetu. Usikutane naye tena."
P6	Wakati huo huo,  Chui Mdogo alimwambia mamake,  "Nilikutana na rafiki mrembo. Anapenda kucheza sana. Nimefurahi. Tutakutana tena kesho."
P7	Mamake alijibu,  "Aa,  maskini mwanangu. Yule alikuwa mbuzi mdogo mrembo. Nasikitika hukumla. Utakapokutana naye kesho,  muue na umle. Usiogope."
P8	Siku iliyofuata,  Chui Mdogo alienda katika kijiji cha Mbuzi Mdogo.
P9	Mbuzi Mdogo hakuwa nje. Alikuwa amejificha nyumbani na mamake.
P10	Chui Mdogo alipaza sauti,  "Twende uwanjani tucheze."
P11	Mbuzi Mdogo alijibu,  "Sisi si marafiki tena. Leo siji. Nimemsikiza mamangu. Watoto wazuri huwasikiza mama zao."
P12	Chui Mdogo alihuzunika. Alirudi kwa mamake.

images:

illustrations/pages/18402.png
illustrations/pages/18401.png
illustrations/pages/18402.png
illustrations/pages/18403.png
illustrations/pages/18404.png
illustrations/pages/18405.png
illustrations/pages/18406.png
illustrations/pages/18407.png
illustrations/pages/18408.png
illustrations/pages/18409.png
illustrations/pages/18410.png
illustrations/pages/18411.png
illustrations/pages/18412.png

translations:

English (Original)	Two Little Friends	id=18420
Ng’aturkana (Translation)	Ng’Ipalon Ng’Iarei Lochamam	id=18421
