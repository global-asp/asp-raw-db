url:	http://africanstorybook.org/reader.php?id=17768&d=0&a=1
id:	17768
title:	Samtuu
author:	Mulualem Daba
artist:	Jacob Kono
lang:	Afaan Oromo
level:	Longer paragraphs
lic:	Creative Commons: Attribution 4.0
thumb:	http://africanstorybook.org/illustrations/covers/17768.png
desc:	Seena daldaltootta karaa dheera deemani daldalaanifi mooti samtuu daldaltootta kana ajjeesse samuu haala ittin qabe.

page_text:

P1	Bara durii,  daldaaltonni bakka hundumaa deemu ture. Baddaa,  gamoojjii,  tabba,  halayyaf bosona qaxxamurani daldalaa turan. Daldaaltonni kunis yommuu deeman baay'ee ofegatu. Hattootafi samtootta waan sodaataniif gareen deemu.
P2	Gaaf tokko,  daldalaan tokko garee waan hin arganneef,  kophaa isaa deemuuf murteesse deemsa eegale. Karaa irrattis samtuun itti dhufnan,  innis baay'ee sodaate. Samtichis,  "Enyuudha ati?" "Kophaa kee moo nama biraa waliin jirtaa?" jedhee gaafate. "Ani daldaala dha. Hiriyyoonni koo darbaniiru. Ani kophaa koon jira," jedhee daldaaltichi deebisef.
P3	Yeroodhuma sana daldaalan biroo karaa biraan achi gahe. Innis samticha argee nahe. Suuta jedhee muka jala dhokatee ilaalu eegale. Samtichi daldaalticha isa duraa ajjeese awwale. Daldaaltichi inni dhokate immoo,  "Akkamittan deema? Yoo samtichi kun na arge ananis na ajjeesa," jedhee yaadda'u eegale. Kanaafuu,  yeroo muraasaf bakka dhokate sana ture. Booda keessa garuu hanga dhumaatti bakkicha turuu hin danda'u jedhee waan yaadeef,  nan deema jedhee murtesse.
P4	Erga bakka samtichi nama ajjesse awwale darbee booda naanno ganda tokko gaa'e. Gochaa samtichatti waan baay'ee aaref akka durii isaa namoota waliin taphachuus kolfuus hin barbaadne. Namoonni kana argan,  "Dur ni taphataa ture. Har'a garuu gadditeta. Maal taate?" Jedhanii gafaatan. Namtichis,  "Nan dadhabe,  nan dheebodhes," jedhee deebise.
P5	Galgala sana gandicha bule. Guyyaa itti aanu ganama ka'ee deemsa isaa itti fufe. Namoonni gandicha isa waliin deemanis,  "Maal taate?" jedhanii irra dedebi'anii gaafatan. Innis sammuu isaa keessatti,  "Waan samtichi rawwatee namoota kanatti himuu moo dhiisu wayya?" Jedhee dhiphate. Yeroo dheera erga itti yaade booda namoota gandicha waalin deemanitti hime.
P6	Namonni gandichaas samtichi nama naannoo isaani ta'uu hubatan. Isaanis,  "Wanti akkasii ganda keenya keesatti umamunsaa nama gaddisiisa. Enyu akka ajjeefame adda baasuuf yaali ni taasifna," jedhan. Garuu waa'ee samticha namicha ajjesse homaa tokko iyyuu hin dubanne.
P7	Daldaaltichis namoota mandarichatti akkas jedhee hime,  "Ani samticha namicha ajeesse awwale argeera. Garuu eenyumma isaa sirritti adda baasee hin hubanne. Kanaan booda garuu waan deebi'u natti hin fakkatu."
P8	Mootiin gandichas dandaaltonni samtoottan saamamuu,  dararamuu fi ajjeefamuu isaani dhaga'e. Innis,  "Akkamitti ganda koo keessatti samtoonni namoota keessummaa taa'an irratti waan akkasii raawwatu?" Jedhee aare. Kanaafuu,  rakkina kana furuuf mala dhawuu eegale. Mootichis,  "Nyaataa fi dhugaatii qopheessee namoota gandicha hunda walitti qabee,  samticha kana qabuufin yaala," jedhee yaade.
P9	Mootiin kun namoota gandicha keessaa jirataanin baay'ee jallatama ture. Nyaataa fi dhugaatii namoota ganda isaa keessa jiraatan hundaaf qopheesse. Mootichi sirna nyaataa fi dhugaatii sana irratti ka'ee namoota gandichan akkas jedhee gaafate,  "Mucaan durbaa koo dhukkubsateetti. Qorichi dhukkuba ishee immoo turungoo dha. Turungoon kun kan biqilu naannoo laga,  bosona baay'ee heddumataa namni hin jiraanne ta'e keessa qofadha. Eenyutu turungoo kana mucaa koottif fiduu danda'aa?"
P10	Namoonni hunduu,  "Turungoon akkasii naannoo essatti biqiluu danda'aa?" Jedhanii yaadu eegalan. Garuu samtichi dafee bakka taa'uu ka'ee akkas jedhe,  "Kabajamoo,  ani bakka fuduraan akkasii itti biqilu beeka. Torbee lama qofa naaf kennaa."
P11	Samtichis bakka namicha daldaala ajjeesse awwaale deeme. Sababni isaas mukni firii Turungoo kan jiruu naanno sana qofa waan ta'eef dafee bakkicha deeme osoo namni tokko iyyuu isa hin dursin. Isa boodas,  Turungoo lama kutee qalqaloo isaa keessa kaawwatee gara mana mootichatti fiiguu eegale.
P12	Erga bultii lama sadii balbala irra taa'e eege booda akka olgaluu eyyamameef. "Mooti koo qoricha isin barabaaddan mucaa keessanif fiideera," jedhe. Mootichis,  "Fuduraa kana mucaa koottif fiduukeetti gammadeera. Garuu akka ummata koo biratti naaf kennitun barbaada," jedhe.
P13	Mootichis ummata naannoo isaa gara mana isatti waame. Osoo ummani wamame nyaachafi dhugaa jiruu,  mootichi akkas jedhe,  "Namichi kun waada isaa eegera. Fuduraa qoricha ta'u argatee anaaf fideera. Ani kennaa guddaa kana isin fulduratti fudhachuun barbaada."
P14	Ummanni naannoo sanas samticha kun badhaasa argachuufi jedhanii baayyee itti innaafani. Haala ittin fuduraa kana argates aja'ibsiifatan. Samtichis qalqaloo isaa banee fuduricha mootisaf kennuuf. Yommuu Tururngoo laman qalqaloo keessaa baasu,  lamaanu Turungoo turan,  garuu yommuu mootichatti kennu lamaanu buqqee mataa nama du'ee lama ta'an.
P15	Yommuu fuduran Turungoo kun akkas jijiramu,  namoonni samtichatti baay'ee aaranii. Samtichis wali walale. Mootichi itti kolfee. Samtuu daldaaltootta ganda isaa keessatti samammanif ajjeeffaman qabuuf baay'ee hawwaa ture. Mootich,  "Enyuudha samtuun kun? Maaloo yaa waaqayyoo samtuu kana haala ittin qabachuu danda'uu anatti agarsisi," jedhee kadhachaa ture.
P16	Gaafa sana garuu waaqayyoo samtichi eenyu akka ta'e ummata fuula duratti saaxila baase. Mootichis samticha nama saamuu fi ajjeessuu waan bekeef,  gara mana hidhaatti akka geessan ajaja kenne.

images:

illustrations/pages/17600.png
illustrations/pages/17597.png
illustrations/pages/17598.png
illustrations/pages/17599.png
illustrations/pages/17600.png
illustrations/pages/17601.png
illustrations/pages/17602.png
illustrations/pages/17603.png
illustrations/pages/17604.png
illustrations/pages/17605.png
illustrations/pages/17606.png
illustrations/pages/17607.png
illustrations/pages/17608.png
illustrations/pages/17609.png
illustrations/pages/17610.png
illustrations/pages/17611.png
illustrations/pages/17612.png

translations:

English (Original)	The Bandit	id=17757
Kiswahili (Translation)	Jambazi	id=19386
