url:	http://africanstorybook.org/reader.php?id=19622&d=0&a=1
id:	19622
title:	Qaxalefi Obbollewwan Isaa
author:	Mulualem Daba
artist:	Vusi Malindi
lang:	Afaan Oromo
level:	Longer paragraphs
lic:	Creative Commons: Attribution 4.0
thumb:	http://africanstorybook.org/illustrations/covers/19622.png
desc:	Ergaan seena keena kan inni xiyyafatuu

page_text:

P1	Bara durii abbaa manaa fi haadha manaa ijoollee torba qabanitu ture. Ijoolleen kunis qotiyyoo,  lafa qonnaa fi qabeenya maati isaani hunda hachisiisani. Namni hundu lafa gabatti isaan haata. Booda keessas ijoolleen kun ni hiyyooman.
P2	Harmeen Ijoollee kanas akkas jettee waaqayyoon kadhate,  "Maal Yaa waaqqayyoo maalif ijoollee gowwota kana naaf kennite? Hadaraa yaa waaqayyoo mucaa abshaala ta'ee tokko naaf kenni."
P3	Yeroo booda harmeen ijoolle gowwota kana mucaa dhiira tokko deesse. Mucaan dhalates baay'ee xiqqoo fi gababaa ture. Isheenis,  maqaa isaa 'Qaxale' jettee moggafteef.
P4	Qaxalen erga guddate booda illee gabaaba fi xiqqaa ture. Dinkii ture. Haa ta'uu malee baay'ee cimaa dha. Haati fi abban isaa baay'ee ni jaalatun. Obbollewwan qaxalees itti inaafuu turan. Yeroo baay'ees,  "Maalif maatiin keenya sittiin qofa baay'ee jallaatu? Mee of ilaalimee,  ati hanga hantuuta geessa!" jedhani isa gaafatu turan.
P5	Maatin Dinkii ollaa baay'ee hamaa ta'ee tokko qabu. Namichi kun diina isaani ta'eera. Guyyaa tokko,  obboleewwan Qaxale,  "Waan beelofneef,  saawwolii fufurdoo namicha hamaa ollaa keenyaa keessaa sangaa lama qalanee foon isaa immoo harree keenyatti feenee gara mana hin gallu," jedhani mari'atu. Yommuuakkas jedhaani mari'atan Qaxaleedhan hin agarre ture. Qaxalen garuu duuba isaani ta'ee dhageefachaa ture.
P6	Galgala sana,  obboleewwan Qaxale Harree isaanii dhoksani fudhatani gara namicha hamaa ollaa isaanii deeman. Yommuu gara namicha deemanis,  Qaxalen duuba isaati fiiga ture.
P7	Yommuu mana namicha ga'an,  Dallaan isaa cufaa dha. Isaanis gara keessatti seenu hin dandenye. Isaan keessas tokko,  "Osoo Qaxale fidnee dhufnee wayya ture. Inni cimaadha. Haala salphaan gara keessaa seenu danda'a ture," jedha. Yommuu kana dubbatan,  Qaxaleedhan hin agarre. Innis dhokatee ture.
P8	Qaxaleenis bakka dhokatee gadi bahee,  "Ano asan jira. Mana hin jiru," jedhen. "Ani mala qaba. Isin asuma tura. Suuta jedhee gara keessatti seene dallaa banee sangoota gara keessanitti oofa." Jedhee obboleewwan isaatti hime. Obbolessi Qaxale inni sadaffaa,  "Garuu akkamitti seenta? Dallaan hoo cufameera." Jedhee gaafateen.
P9	Qxaleenis itti kolfee akkas jedheen,  "Anaan kan seensisu karri galumsaa jira." Obboleewwan isaas yommuu dallicha ilalaan,  qaawwa xiqqoo tokko argan. Qawwichii Adurree malee nama hin seensisu. Haa ta'uu malee,  Qaxalee seensisu ni danda'a ture.
P10	Qaxaleen haala salphaan ta'een erga hulluqee seene booda,  karricha irra ol koree obbollotaa isaaf karra bane. Isa boodas,  sangoota gabbatan lama dallaa keessaa baasa,  "Gadi Bahaa! Bahaa! Yaa Jibichoota gabbatoo nana," jedhee sagalee isaa olkaasa oofu eegale.
P11	Yommuu sanas,  Maatin abba horii namicha hamaa hundi isaani rafanii turan. Garuu sareen isaani hin rafne. Yommuu kana sarichi dhagahee dutuu eegale. Namichi hamaas hirriba isaa irraa ka'ee,  "Maalidhaa? Rakkinni jiramoo?" jedhe.
P12	Yommuu namichi mana isaa keessaa bahu,  Qaxaleenis dafee dhokatee sagalee hojjetaa namichaa fakkessee,  "Rakkinni illee hinjiru garuu Jibichoota keenya lamatu bade. Dhaqeen barbaadee fidee dhufa," jedhe. Namichis baay'ee itti aare,  "Sagalee gadi qabadhu. Ani rafaan jira," jedhe gara manatti deebi'ee balabala isaa cuufatee hirriba isaa itti fufe.
P13	Qaxaleenis suuta jedhee Jiboota gabbatoo lamaan oofee dallaa keessaa baase. Obboleewwan isaas baay'ee itti gammadan. "Jibichoota baay'ee gabbataniidha! Amumma qalannee nyaanna," jedhan. "Hin ta'u!" jedhe Qaxaleen. "Yoo asitti qalle namichi hamaan kun nudhagahee nu qabuu waan danda'uuf gara laga gamaatti ceesifnee qalachuu wayya," jedhe.
P14	Isa boodas,  Qaxaleefi obboleewwan isaa jiboota lamaan sana oofanii gara lagaatti deeman. Garuu yommu lagicha bira ga'an,  obbollewwan Qaxalee gowwoonni torban lagicha arganii rifatani. "Laga kana ce'uu hin dandeenyu,  gadi fagoo ta'uu danda'a. Daakuu immoo hin dandeenyu. Garuu Qaxaleen essa jira? Inni toftaa itti lagaa kana ce'uu dandenyuu beekuu danda'a," jedhan.
P15	Qxaleenis gaafa sangaa tokko irraa ta'ee,  "Obboleewwan koo asan jira. Waan ta'uu malu ani beeka. Funyoo naaf kenna," jedheen. Obboleewwan isaas funyoo kenanif. Qaxaleenis funyoo gama tokko muka irratti erga hidhee booda isa gama biraa immoo lagicha daakee muka laga gama jirutti hidhe. Obboleewwan isaas waame,  "Fuunyicha qabadhati as ce'aa. Homa hin tatani," jedhen.
P16	Isa boodas,  tokko tokkon fuunyicha qabatanii jibichoota laman of dura oofaa ce'ani. Erga ce'ani booda,  "Amma namicha hamaa irraa waan fagaanef jiboota kana qaluu dandeenya," jedhe Qaxaleen. Obboleewwan isaas erga jibootitti qalanii booda,  bakka qixxee torbatti hiratan.
P17	Qaxaleenis,  "Essa jira gaheen koo?" jedhee gaafate. Obboleewwan isaas itti kolfanii,  "Ati baay'ee xiqqoodha. Foon nyaachuu hin dandessu. Kanaafuu,  gahee foonii hin qabdu," jedhan. Qaxaleenis baay'ee itti aare. "Anis isiniittan mala," jedhee garaa isaa keessatti yaade. Isa boodas,  "Yoo foon isaa illee na dhowwatan,  afuuffee isaa na keenna," jedhe gafaate.
P18	Obboleewwan isaas afuuffee baasanii darbataniif. Qaxaleenis afuufficha fudhatee fiigee muka karaa isaan darban irra yaabate. Qaxaleen afuuficha hanga dhowuu gahutti afuufee mukatti hidhee reebuu eegale.
P19	Afuufficha reebaa,  "Ana miti kan jibootitti hate! Hadaraa gooftaa koo na dhiisi! Anatu hate miti! Obboleewwan kootu hate! Anan na dhiisi isaan dhufaa jiru. Isaanitu qalee foon isaa hirate!" jedhee iyyuu eegale. Obboleewwan isaa yommuu sagalee iyya Qaxale dhagahan baay'ee sodatani. "Namichi hamaa kun hordofaa jira. Nuqabachuufi!" jedhanii foonicha gatanii fiigan.
P20	Qaxaleenis suuta jedhee muka irraa bu'ee yommuu ilaalu obboleewwan isaa foonicha gatanii badaniru. Innis baay'ee itti kolfee,  "Amma foon kun hundumtuu kan kooti," jedhe jedhama.

images:

illustrations/pages/19605.png
illustrations/pages/19601.png
illustrations/pages/19602.png
illustrations/pages/19603.png
illustrations/pages/19604.png
illustrations/pages/19605.png
illustrations/pages/19606.png
illustrations/pages/19607.png
illustrations/pages/19608.png
illustrations/pages/19609.png
illustrations/pages/19610.png
illustrations/pages/19611.png
illustrations/pages/19612.png
illustrations/pages/19613.png
illustrations/pages/19614.png
illustrations/pages/19615.png
illustrations/pages/19616.png
illustrations/pages/19617.png
illustrations/pages/19618.png
illustrations/pages/19619.png
illustrations/pages/19620.png

translations:

English (Original)	Sinziro and His Brothers	id=19621
