url:	https://africanstorybook.org/reader.php?id=37128&d=0&a=1
id:	37128
title:	Hare fofeng!
author:	Maria Vaz
artist:	Lavanya  Karthik
lang:	Sesotho (South Africa)
level:	Read aloud
lic:	Creative Commons: Attribution 4.0
thumb:	http://africanstorybook.org/illustrations/covers/37128.png
desc:	Ngwana o ba le kakanyo ya ho fofa  mme o akanya a fofa.Pale ena ke selelekela ka ho fofa le ka difofane.

Pale ena e susumeditswe ke hore 

page_text:

P1	Ka tsatsi le leng ke ne ke dutse ka phaposing sekolong, ka sheba ka fesetere mme ka bona ntsu e kgolo e sootho e feta e fofa.@@Mapheo a yona a ne a phukalletse empa a sa phuphusele.@@Hona ho ile ha nketsa hore ke be le kakamelo  ka ha ho fofa.
P2	Mohlomong dinonyana di susumeditse ho qapjwa ha difofane. Kabobedi di na le mapheo.@@Ke lakatsa e ka nkabe ke kgona ho fofa, empa ha ke na mapheo.@@Ke ile ka ya laeborari ho batla dibuka tse ngotsweng ka ha difofane. Ke ne ke batla ho tseba hore di fofa jwang.
P3	Ke bone ditshwantsho tse fapaneng tsa metjhini e fofang. E meng e  na le dienjene, ha e meng e se na tsona.@@Ke bone 'hang glider' le parachute.@@Ke bone rokete, helikoptara, zepelini, dibalunu tsa moya o tjhesang le difofane tsa kgale haholo, tse seng di fumaneha dimusiamong.
P4	E ka ba sefofane se fofa jwang? Difofane tsa sejwalejwale di fofiswa ke di enjene tsa jete.@@Dienjene tsa jete  di isa sefofane pele ka potlako. Seo se etsa hore moya o foke ka matla ka hodima mapheo a sefofane.@@Sebopeho sa mapheo se sutuletsa moya fatshe, mme seo se etsa kgatello e yang hodimo ka sheshe. Kgatello ena ke yona e bolokang sefofane hodimo.
P5	Seo nka se etsang  hore ke be haufu-ufi le ho fofa ke ho palama sefofane.Na o se o kile wa palama sefofane?@@Ha e sale ke lakatsa ho palama sefofane se seholo.@@Mosuwetsana wa rona o re bolelletse hore re ka etsa ditoro tsa rona di phethahale ka ho kwala mahlo a rona mme re akanye.
P6	Ke nna mofofisi wa sefofane sena.@@Ka kopo tlama lebanta la pholoho mme o itokisetse ho fofa.@@Hlekang  tselana ya ho matha ya sefofane, ke dumisa enjene ya jete jwale!
P7	O mopalami ya dutseng setulong se ka fesetereng.@@Re kena tselaneng re potlakile. Re tloha boemafofaneng.@@Dienjene le mapheo a sefofane a re sutuletsa hodimo moyeng. Re tla fofela hodimo ho feta nonyana efe kapa efe.
P8	Mosuwetsana wa ka o itse re ka etsa eng kapa eng ka kakanyo tsa rona.@@O itse re ka ba seo re batlang ho ba sona, kapa ra etsa seo re se batlang ka kelello tsa rona.@@Na wena o batla ho fofela kae?

images:

illustrations/pages/94830210.png
illustrations/pages/94830208.png
illustrations/pages/94830209.png
illustrations/pages/94830210.png
illustrations/pages/94830215.png
illustrations/pages/94830211.png
illustrations/pages/94830212.png
illustrations/pages/94830213.png
illustrations/pages/94830214.png

translations:

English (Translation)	Let's fly!	id=37129
