url:	http://africanstorybook.org/reader.php?id=22216&d=0&a=1
id:	22216
title:	Musikana akapfuma
author:	Lilian Chaminuka
artist:	Mango Tree
lang:	ChiShona
level:	First paragraphs
lic:	Creative Commons: Attribution 3.0
thumb:	http://africanstorybook.org/illustrations/covers/22216.png
desc:	Vasikana vaviri vanoenda parwendo rwokunotsvaka zvokudya. Vanosangana nechembere munzira

page_text:

P1	Karekare kwaiva nevasikana vaviri vainzi Nelima na Nambuya. Vasikana ava vaiva mukoma nemunin'ina. Vabereki vavo vainge vakashaika. Vaigara mugwenga raiva risinganai mvura kana kumera zvirimwa. Munhu aida zvokudya aitofamba chinhambwe chirefu kuti awane zvokudya.
P2	Nelima aiva musikana akanyarara, aizvirereka uye achibatsira vamwe. Umwe wake, Nambuya aiva musikana aizvikudza uye asingatsiuriki. Aiva asina basa nevamwe vanhu.
P3	Rimwe zuva vasikana vaviri ava vaiva vasina zvokudya. Vaifanirwa kunotsvaka zvokudya. Vakapinda munzira  dzakasiyana kunotsvaka zvokudya.
P4	Mudunhu iroro maigara chembere yainzi Netasile. Chembere iyi yaizivikanwa nemasimba ekupa hupfumi. Netalisile aiva nechirwere chemaperembudzi saka aiva nemaronda muviri wose.
P5	Nambuya akasangana naNetalisile. Netalisile akashevedza Nambuya, "Mwanangu, wakadii hako? Unobva kupi? Uyezve urikuenda kupi?"
P6	Nambuya akadaira mibvunzo yese. Netalisile akabva ati, "Huya undibatsire kuenda kumba kwangu ndikuudze zvekuita."
P7	Nambuya haana kupindura chembere iyi zvakanaka. Akapindura achiti, "Zvirinani ndife zvangu pane kubata maronda enyu ayo." Netalisile akanyarara hake ndokubva audza Nambuya kuti afambe zvakanaka.
P8	Nambuya akafamba kwenguva refu. Akasvika panzvimbo yaiva nenyoka, mazongororo, makonye nezvimwe zvipukanana. Aiva aneta avanenzara. Akagara pasi kuti azorore, achibva abatwa nehope. Zvipukanana zvakatanga kumuruma.
P9	Murwendo rwake, Nelima akasanganawo nechembere imwecheteyo. Akafara kuonaNetalisile nekuti aiva munhu wekutanga waakaona kubva paakatanga kufamba. Netalisile akamubvunza mibvunzo yaaive ambobvunza Nambuya.
P10	Nelima akabvuma kubatsira Netalisile. "Waita zvakatadzwa nevamwe," chembere yakamuudza.  Nelima akaudzwa kuti adzokere kumba. Akaudzwa kuti paanosvika kumba aizowana kuine zvese zvaaishuvira.
P11	Nelima akafara zvikuru akatenda. Akamhanya achidzokera kumba akawana pave neimba itsva yaive yakazara zvinhu zvese zvaaishuvira nezvekudya zvakawanda. Akanga apfuma.
P12	Asi Nelima aichema  mukoma wake Nambuya. Akazviudza kuti, "Munhu asingadi kutsiurwa apedzesera ava mumukanwa menzou."

images:

illustrations/pages/9239.png
illustrations/pages/9230.png
illustrations/pages/9231.png
illustrations/pages/9232.png
illustrations/pages/9233.png
illustrations/pages/9234.png
illustrations/pages/9235.png
illustrations/pages/9237.png
illustrations/pages/9236.png
illustrations/pages/9238.png
illustrations/pages/9239.png
illustrations/pages/9240.png
illustrations/pages/9241.png

translations:

Afrikaans (Translation)	Die Meisie wat Ryk Geword het	id=11254
Amharic (Translation)	ሃብታሟ ልጅ	id=13097
English (Translation)	The Girl Who Got Rich	id=9243
French (Translation)	La Jeune Fille, Qui Devient Riche.	id=9962
French (Translation)	La Jeune Fille Qui Devint Riche	id=10938
Fulfulde (Translation)	Suka Debbo Diikaaɗo	id=10025
Hausa (Translation)	Yarinyar Da Ta Yi Arziki	id=9999
isiZulu (Translation)	Intombazanyana eyaba isicebi	id=12170
Kanuri (Translation)	Kәlayakku Gaɍiwujǝna	id=10043
Kinyarwanda (Translation)	Umukobwa wabaye umukire	id=22040
Kiswahili (Translation)	Nelima atajirika	id=12687
Lumasaaba (Original)	Nelima Agagawala	id=9242
Ng’aturkana (Translation)	Apese Na Abu Tabar	id=12707
Oluwanga (Translation)	Akhabere Aba Omuyiinda	id=13019
Oluwanga (Adaptation)	Akhabere Aba Omuyiinda	id=19798
Portuguese (Translation)	A Menina Que Ficou Rica	id=16582
Zarma (Translation)	Wandiya Kaŋ Te Arzaka	id=10107
