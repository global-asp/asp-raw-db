url:	https://africanstorybook.org/reader.php?id=24879&d=0&a=1
id:	24879
title:	Aberi ni dole wa mwaninha
author:	Maritha Nakiranda
artist:	Jesse Breytenbach
lang:	Lusoga
level:	First paragraphs
lic:	Creative Commons: Attribution 4.0
thumb:	https://africanstorybook.org/illustrations/covers/24879.png
desc:	Olufumo oluseenhenkerevu olugema ku boluganda ababiri

page_text:

P1	Waaliwo omulenzi nga ni Aberi. Yeekolera ekigaali.

Aberi yali azira muvuzi anaavuga kigaali kye ekiyaaka. Yaakoba mwaninha Meeri ati, "Ndikwendha omuvuzi anaavuganga ekigaali kyange ekiyaaka. Nkusaba ompe dole wo. Asobola okutyama mu kigaali."
P2	Aye Meeri yaakoba ati, "Busa, nze nnenda dole wange. Meeri bwe yaloba okumuganha okukozesa dole,  Aberi yaasungughala inho. Yagema dole yaamusikula. Meeri yaasikula omukono ogundi ogwa dole. Aberi yasikula, ni Meeri yaasikula. Omukono gwa dole gwa menhekaku!
P3	Meeri yalira yaalumukira eri maama we. "Maama, bona,"nga atyo bwakoba, "Aberi asikwire omukono gwa dole wange gwamenheekaku. Abaire ayendha dole wange atyame mu kigaali kye aye nze mbaire nnendha kuzaanha na dole wange. "



Maamawe yaakoba ati, "Aberi tiyeebisiiza bukalamu."
P4	Maama yaloghooza ku ngeri yaanayegeresaamu mutabane obutagema ku bya kuzaanhisa bya mwaninha. Yafuna ekidhuubo.

Yaja ewa mukwano gwe eyali omusawo yaamukoba ati, "Nkusaba  ombeereku bambi." Omusawo yaamwiramu ati, "nkubeere ntya, mukwano gwange?"
P5	Maama yamwiramu ati, "Mutabane wange Aberi yeebisa bubi enaku dhino. Yamenhyeku omukono gwa dole wa mwaninha. Tasaaniire kukola atyo.

Enkyo njakumukoba aleete dole y'oliokwizaaku omukono gwe.
P6	"Okoba Aberi oti ateekwa okukusasula olw'omulimo gwo. Azira sente, n'olwekyo oidha kumukoba anaaze emotokayo enene etera okubaaku enfuufu." Atyo maama bweyakoba. 

Mukwano gwe yaseka yaakoba ati, "Eeee! Ekyo kiidha kuba kirungi."
P7	Maama wa Aberi yairayo ewuwe. Yaabuuza Aberi ati, "Bwoba omulwaire oba nga olumiziibwa, oja gha?" Aberi yairamu ati, "bwemba omulwaire oba nga nnumiziibwa, nteekwa okuja okubona omusawo." Maama wa Aberi yaakoba ati, "Walumya dole, kale oteekwa okummutwala y'omusawo."
P8	Atyo Aberi yaatwala dole y'omusawo. "Dole yalumizibwa inho. Maama wange yankobye mmukuleetere. Musawo, oghanga okumugha omukono ogundi?

Omusawo yaganha okulabirira dole. Era yaghanga okukola omukono omuyaaka.
P9	Omusawo yakoba Aberi ati, "Dole buti alina omukono omuyaaka. Oteekwa okunsasula. Olini sente imeka?"


Aberi yairamu ati, "Musawo bambi, Nzira sente waire. Tighanga kukusasula olw'omulimo gwo'okoze."
P10	Omusawo yaakoba, "Kale! Ozira sente waire? Emotoka yange enene ngubbu inho. Yondha emotoka yange, era otyo bwoidha okunsasula."

Aberi yatoola akalobo ak'amaadhi, n'akagoye akayondho. Kyamutwalira ekiseera kinene okunaaza emotoka eyo eyali engubbu.
P11	Agho Aberi yairizaayo Meeri dole. Meeri yasangaala era yaakoba Aberi ati, "Oli mwaninhaze mulungi. Weebale kulongoosa dole wange." Aberi yaamwiramu ati, "Mwaninhaze, neetonda okusungughala n'okukunakuwaza."
P12	Okuva kwolwo Aberi tiyairamu kutwala bintu bya mwaninha. Era yakolanga bulikisoboka obutamusungughalira. Aberi yali aidhukira okunaaza emotoka ey'omusawo eyali enene ate nga ngubbu bwe kwamutwalira ekiseera ekinene. Yasalawo ati bw'osasula otyo ku lw'okusungughala n'okumenha ebintu, oba osawire kinene inho.

images:

illustrations/pages/25399.png
illustrations/pages/25393.png
illustrations/pages/25394.png
illustrations/pages/25395.png
illustrations/pages/25396.png
illustrations/pages/25398.png
illustrations/pages/25397.png
illustrations/pages/25399.png
illustrations/pages/25400.png
illustrations/pages/25401.png
illustrations/pages/25402.png
illustrations/pages/25403.png
illustrations/pages/25404.png

translations:

Amharic (Translation)	አቤልና የእህቱ አሻንጉሊት	id=21583
Amharic (Translation)	አቤልና የእህቱ አሻንጉሊት	id=21585
English (Original)	Abel and his sister's doll	id=21513
English (Adaptation)	(Colour-in) Abel and his sister's doll	id=21518
Khoekhoegowab (Translation)	Abeli tsî ǃgâsas di popis tsîra xa	id=24666
Kinyarwanda (Translation)	igikinisho cya mushiki wa Abeli	id=23375
Luganda (Translation)	Abelli ne dolle ya mwanyinaze	id=23013
Lugwere (Translation)	abel ne ekidole ekya mwonyoko weh	id=23826
Oshikwanyama (Translation)	Abel nokapopifa kamumwaina	id=24148
Oshindonga (Translation)	Abel nokapopitha koka mwainakadhona ke	id=23906
Otjiherero (Translation)	Abel no mbopi jomute kue	id=24176
Runyankore (Translation)	Abeeri Na Dolle Ya  Mwine Nyina	id=24026
