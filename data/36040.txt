url:	https://africanstorybook.org/reader.php?id=36040&d=0&a=1
id:	36040
title:	Ziwa la Bogoria na Chemichemi
author:	Njeri Wachira
artist:	
lang:	Kiswahili
level:	First paragraphs
lic:	Creative Commons: Attribution 4.0
thumb:	http://africanstorybook.org/illustrations/covers/36040.png
desc:	A Kenyan boy who Immigrated to Australia  has gone back on safari and is visting one of the national parks.

page_text:

P1	Tulipotaka kuona ziwa la Bogoria ilitubidi tuchukue gari kutoka Nairobi na kusafiri kilomita mia tatu.
P2	Barabara ilikuwa ya lami kwa hivyo tulisafiri upesi. @Magari hayakuwa mengi kutoka mji wa Nakuru.
P3	Njiani tuliweza kuona wanyama kama nyoka na kobe wakivuka barabara.
P4	Pia tuliona miti ya aina ya mishita na miamba njiani. @Mshita una miiba mingi sana.
P5	Tulipofika kwenye ziwa tulilipa ada langoni na kuingia. @Nilishangaa sana kuona aina nyingine ya miti iliyokua kwa wingi; miti ya pilipili.
P6	Pia niliona nyumba kubwa ya mchwa ambayo sikuwa nimeiona. @@Ndani ya mbuga niliona nyumba zingine nyingi za mchwa.
P7	Kwanza tulienda kwenye ziwa kuwaona heroe ambao walirembesha ziwa kwa rangi yao ya waridi.
P8	Halafu tulienda kwenye chemichemi zenye maji moto.  Nilipoambiwa kuwa maji yaliyokuwa yakiruka yalikuwa moto sikuamini. Nildhani ni utani tu.
P9	Mjomba alitoa mayai ya kuku na kuyaweka ndani ya maji yaliyokuwa karibu na chemichemi. Alingoja kama dakika ishirini kisha akanipa yai moja nile.
P10	Nilitoa maganda yake nikijihadhari ili nisimwagikiwe na yai.  Lakini lo! @Nilipata kuwa yai lilikuwa limeiva. @Nikala huku nikitabasamu kwa mshangao.
P11	Mwishowe tuliangalia waimbaji Wakitugeni wakiimba nyimbo zao za kitamaduni.
P12	Walitukaribisha kujiunga nao na tukashika mikuki, ngao na pembe.
P13	Mwisho

images:

illustrations/pages/25200401.png
illustrations/pages/25200402.png
illustrations/pages/25200403.png
illustrations/pages/25200404.png
illustrations/pages/25200405.png
illustrations/pages/25200406.png
illustrations/pages/25200407.png
illustrations/pages/25200408.png
illustrations/pages/25200409.png
illustrations/pages/25200410.png
illustrations/pages/25200411.png
illustrations/pages/25200412.png
illustrations/pages/25200413.png

translations:

