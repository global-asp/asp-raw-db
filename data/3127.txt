url:	http://africanstorybook.org/reader.php?id=3127&d=0&a=1
id:	3127
title:	Kato Mwakili Na Shida Kubwa
author:	Brigid Simiyu
artist:	Herminder Ohri
lang:	Kiswahili
level:	First paragraphs
lic:	Creative Commons: Attribution 3.0
thumb:	http://africanstorybook.org/illustrations/covers/3127.png
desc:	Familia ya Kato

page_text:

P1	Katika bustani ndogo jijini,  kulikuwa na mti mkubwa. Wanyama wengi waliishi pamoja juu ya mti huu. Paliishi pia jamii ya kindi. Vikki alikuwa mmoja wa kindi aliyependa kuongea mambo makubwa. Binamuye,  Kato kutoka Msitu wa Mbali,  alikuwa amekuja kumtembelea.
P2	Jioni moja,  wanyama wote walioishi katika ile bustani ndogo walienda kulala. Mara walisikia sauti kubwa ikitoka uwanja uliokuwa karibu.
P3	Kato na kindi wengine waliona mashine kubwa ya manjano. Waliona pia wanaume waliovalia kofia ngumu za manjano wakionyesha kwa vidole ile bustani ndogo na nyumba zingine zilizokuwa upande mwingine wa barabara. Walinuia kuzivunja vunja zote kisha wajenge uwanja wa kuegesha magari.
P4	Watu walioishi pale wangehamia nyumba zingine. Lakini hakuna aliyewafikiria wanyama,  ndege na wadudu walioishi katika ile bustani ndogo.
P5	Mashine zilionwa kwanza na familia ya fugo,  hasa Bwana Popples,  mkubwa kwa umri,  ambaye alimwelezea Bwana Mopples,  naye akamwelezea mdogo wao,  Popples Mdogo.
P6	Walipokuwa wachanga,  waliitwa Pop,  Mop na Pip.
P7	Bwana Popples aliwaambia kindi,  kindi wakawaambia ndege,  watoto wa vipepeo,  vipepeo,  buibui wadogo mno na wote walioishi katika bustani ile ndogo. Kulikiwa na vurumai,  kukimbia kwingi,  kuruka huku na huko bila yeyote kujua la kufanya. Wapi kwa kwenda? Watoto wa vipepeo walisema,  "Hebu tutafute majani." Vipepeo wakasema,  "Tunataka maua." Panya wadogo walitaka mashimo. Fugo walitaka kujilimia mashimo yao. Kindi,  ndege na wadudu walitaka miti,  vichaka na nyasi. Wanyama wote walitaka sehemu nyororo ya ardhi wala si mahali pa simiti au saruji. "Ni wapi tutapata yote haya? Walilia. "Bila shaka tutakufa," walisema kisha wakalia kwa uchungu."
P8	Mjombake Kato na shangaziye walikuwa kimya sana na kindi wote wadogo walisonga karibu na mamao. Kato alisafisha koo na kuanza kuongea huku akiona haya,  "Naishi katika Msitu wa Mbali,  labda tunaweza kwenda sote huko." Kulikuwa na sauti za mchangamko na mmoja akasema,  "Vipi?"
P9	Kato alikuna kichwa na kuwaza sana,  "Sawa,  Kindi ya Moja kwa Moja,  inaweza kuwapeleka kindi na vipepeo,  buibui,  watoto wa vipepeo na wadudu wote. Ndege wanaweza kuruka au waje nasi. Fugo nao pamoja na panya wadogo na nyoka wa nyasini wanaweza kutumia Fugo ya Moja kwa Moja ipitiayo chini kwa chini. Kila mmoja lifikiria kuwa hilo lilikuwa wazo murua kabisa."
P10	Bwana Popples aliharakisha kumuuliza Bwana Grumbles,  dereva wa treni ya moja kwa moja ya chini kwa chini ikiwa angeweza kuwabeba wote hadi Msitu wa Mbali. Bwana Grumbles alibabaika,  akagugumia kabla ya kusema,  "Sawa." Sasa ilikuwa zamu ya Bwana Popples kuwa mwungwana. "Marafiki,  hamna haja ya kuwa na wasiwasi,  familia ya mpwa wa pili. Wa mpwa wa mjukuu. Wa babu yangu. Inaishi Msitu wa Mbali."
P11	Kwa hivyo,  wakati wa saa za asubuhi,  Kindi Moja kwa Moja na treni aina ya Fugo ya chini kwa chini pamoja na abiria wote,  iliendesha safari yake ya kuelekea Msitu wa Mbali ulio na miti,  maua,  vidimbwi na ardhi nyororo.

images:

illustrations/pages/2080.png
illustrations/pages/2081.png
illustrations/pages/2082.png
illustrations/pages/2083.png
illustrations/pages/2085.png
illustrations/pages/2086.png
illustrations/pages/2087.png
illustrations/pages/2088.png
illustrations/pages/2089.png
illustrations/pages/2090.png
illustrations/pages/2091.png
illustrations/pages/2092.png
illustrations/pages/2095.png

translations:

English (Original)	Kato Clever and the Big Trouble	id=3125
isiXhosa (Translation)	Ukato Ohlakaniphileyo Nengxaki Enkulu	id=3126
