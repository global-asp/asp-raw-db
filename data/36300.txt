url:	https://africanstorybook.org/reader.php?id=36300&d=0&a=1
id:	36300
title:	Ettiyeni ônô mônyê
author:	Peter Akalkal
artist:	Adonay  Gebru
lang:	Otuho
level:	First paragraphs
lic:	Creative Commons: Attribution 4.0
thumb:	http://africanstorybook.org/illustrations/covers/36300.png
desc:	Igigilo iyye anyio tê êsîŋîta mônyê Obûla hûnîa? (Ipîrûnî nyia êyaba ana jio newwaha ônô îpîrûttarîk nêyêbîta ninyia iwwahaî îlaîbûrarî Ras Abebe ôttô Debre Birhan îyafa Owwas 2018).

page_text:

P1	Owon nyia lôbô leto jio ôbô amiji afure honyi Obûla.@@Obeŋ nyia inyi awak êhîana, ara duo bu aŋayô buk. Osô nyia inyi ahito sukul êllê ibuoyo ꞌtô. Apôlôrô nyia amanya honyi.
P2	Ahoholu nyia Obûla anyahuo hônyê, êttê lêtên inyiaŋuniere allawat. Idîmak duo bu hônyê anyahuo honyi, ibibuolu Obûla êttê îyarû.@@Alla anya ꞌdaŋ allawat honyi hûa, êttê fê Obûla lêtên îbala iko ôrrîahat honyi.
P3	Gaa diyya, abeŋ Obûla inyiak îdaha isukul. Olô îbala iko ôrrîahat honyi doony, buo ottu îhaŋ ta akîkaî.@@Igonyu nyia hônyê Obûla êrrê hûnîa êttê ihawwa bêbê.
P4	"Apôlôrô onyi hoŋ. Egigilo nî abeŋ inyiak îdaha isukul. Ahoholutta buo fê anyahuo hoŋ," Ajio hônyê Obûla.
P5	Ajio inyi jio ŋoruoi, "Tô ôbô, îdîmak anyahuo hôî itua ŋacio buhi. Hobeŋ inyi tô ôbô aŋa abuk, ôŋîda anyahuo ôttûnaî ônnô oyyu diyya."
P6	tê ebotie hôlôŋ, attifia Obûla anyahuo hônyê. Atuk ittifia amasik ꞌdaŋ buo obeŋ ôrûmak ôbô narîŋ.@@Igigil jio ijiara inyi alô isuk îrûmaniere anyahuo.
P7	Omîjak mônyê ôlô Obûla ajia.@@"Onyi hoŋ, amîjak nî nyio ilo iyye isuk. Ihuania, acaharû itua haji êttê iyye ittittifia anyahuo itua buhi," ajio mônyê.
P8	Illîllîha nyia Obûla, atî alô nyia inyi ittifia itua buhi. @@Arûmak nyia inyi anyahuo hunyia îdîmak honyonyi.
P9	Tê ebotie hôlôŋ, attittifia inyiak itua buhi. Atî, obeŋi nyia îdîmanî ôbô arîŋ diyya.@@Alô jio mônyê êttê ifiyo jio nyio obeŋi anyahuo to tua buhi.
P10	Ettê mônyê isuhotio ŋûyûû êttê îtarraŋana, "Onyi hoŋ, îwak iyye jio ôŋîda inyi arûmak anyahuo inyiaŋuniere allawat arriaî?"@@Itarraŋak Obûla, "Aafê bû, monyoŋ."
P11	Ajio mônyê, "Ihûma îtayirio jihoŋ. Ihinie abuhi hôî buo fê îdaha isukul. Ilo iyye îrumana êdûmîtî hôî ibuhi. Orrîŋak."@@"Atî monyoŋ, ôgôl êhîana bêbê. Omîratie abuhi!" Itarraŋak Obûla.
P12	Adûarû mônyê Obûla, gaa. Igigilo nyia inyi jio êsîŋ adî inyi onyi honyi aŋaî.@@Attatî inyi ijiaran jio Obûla jio, "Waŋ êhîana iyye ikoŋ. Alô nî iluak iyye îrûmaniere êbarîtî to tua buhi."

images:

illustrations/pages/27719.png
illustrations/pages/27708.png
illustrations/pages/27709.png
illustrations/pages/27710.png
illustrations/pages/27711.png
illustrations/pages/27712.png
illustrations/pages/27713.png
illustrations/pages/27714.png
illustrations/pages/27715.png
illustrations/pages/27716.png
illustrations/pages/27717.png
illustrations/pages/27718.png
illustrations/pages/27719.png

translations:

Amharic (Translation)	የአባት ምክር	id=33952
Babanki (Translation)	Jì a tìʼ wàyn ə tyiftə wàyn fa tsu	id=36934
ChiNdau (Translation)	Mukororo ongwadzwa ndibaba.	id=37932
English (Original)	A father's lesson	id=31944
French (Translation)	La leçon d'un père	id=33155
isiNdebele (Translation)	Isifundo sakababa	id=35239
Kinyarwanda (Translation)	Inama z' umubyeyi	id=32137
Kiswahili (Translation)	Mvumilivu hula mbivu	id=32070
Kom (Translation)	Iye'i i bò wàyn	id=40129
Ng’aturkana (Translation)	Ng'akitatamet ka'Apa	id=33390
Oshikwanyama (Translation)	Oshihongwa sha Tate	id=37060
Portuguese (Translation)	Uma lição de pai	id=40079
Setswana (Translation)	Thuto ya ga rre	id=34763
Siswati (Translation)	Sifundvo sababe	id=34479
Spanish (Translation)	Una lección de Papá	id=36421
Tiv (Translation)	Ayom a Wan a Ter	id=36790
Tshivenḓa (Translation)	Ngundo i bvaho kha khotsi	id=34259
Wolaita (Translation)	Awa Timirtiya	id=32315
Xitsonga (Translation)	Dyondzo ya tatana	id=34333
