url:	http://africanstorybook.org/reader.php?id=11104&d=0&a=1
id:	11104
title:	Klein Luke
author:	Ilze Grobbelaar
artist:	Wiehan de Jager
lang:	Afrikaans
level:	Longer paragraphs
lic:	Creative Commons: Attribution 3.0
thumb:	http://africanstorybook.org/illustrations/covers/11104.png
desc:	‘n Seuntjie (wie se ouers albei oorlede is) isn deurn ryk dorpenaar aangeneem . Een dag

page_text:

P1	Eendag lank gelede was daar 'n seuntjie met die naam Luke. Op die jong ouderdom van 6 maande het Luke albei sy ouers verloor as gevolg van 'n plaag wat uitgebreek het. Soos wat die dorpsmense oor Luke se ouers getreur het,  het hulle gewonder wat van arme klein Luke gan gebeur.
P2	Na die begrafnis het die dorp se hoofman,  Khumba,  'n vergadering versoek. Die dorpsmense het respek sowel as vrees vir Khumba gehad as gevolg van die manier waarop hy gepraat en aangetrek het. Sy hare was lank en het op sy rug gehang. Die mense het geglo dat Khumba al lank in die woud gewoon het nog voordat daar huise gebou en die bome afgekap is.
P3	Tydens die vergadering het Richard,  'n baie ryk dorpenaar,  vir kleine Luke aangeneem. Richard het baie kinders gehad. Die dogters het hulle ma binne gehelp met huishoudelike takies terwyl die seuns buite besig was om die beeste te laat wei.
P4	Luke het in hierdie gesin grootgeword en was baie gelukkig,  hy het hulle liefgehad en hulle het hom liefgehad. Hy het dit geniet om te kyk hoe die beeste wei.
P5	Daar was een spesifieke koei waarvoor Luke baie life was en hy het haar Mina genoem. Mina was die oudste koei in die hele trop,  en dus het die eienaar haar as waardevol geag.
P6	Een dag toe die seuns besig was om die beeste op te pas,  het dit begin reën en hulle het skuiling onder 'n boom gevind. Dit het baie lank gereën en het later donker geword. Toe die reën uiteindelik ophou,  het die seuns die beeste gaan soek om hulle huis toe te neem,  maar al die beeste was weg.
P7	Hulle was bang dat hulle pa met hulle gaan raas as hulle by die huis opdaag sonder die beeste. Aangesien daar geen spore van die beeste was nie,  het twee seuns besluit om na hulle oom se huis toe te gaan en die ander twee seuns het besluit om na hulle tannie se huis te gaan. Luke het aangehou om na die beeste te soek omdat hy nie 'n oom of tannie gahad het om na te gaan nie.
P8	Luke het al die paadjies wat hy ken gevolg. Terwyl hy stap het hy 'n liedjie oor sy gunsteling koei gesing.
P9	Luke het hierdie liedjie dwarsdeur die nag gesing. Soos wat hy loop trap hy op beesmis,  maar dit is koud. Luke het verder geloop en nie opgegee nie.
P10	Teen dagbreek het Luke 'n klein dorpie bereik en gevind dat al die beeste in die sorg van die dorp hoofman was. Luke het die hoofman gesmeek om die diere vir hom te gee sodat hy hulle huis toe kan lei,  maar die hoofman het geweier.
P11	Soos wat Luke omdraai om huis toe te stap begin hy weer die liedjie oor Mina sing. Dit was toe dat Mina,  die oudste koei,  Luke se liedjie hoor. Mina lig haar ore en stap agter Luke aan. Die ander beeste het die omheining gebreek en ook vir Luke begin volg. So lei Luke al die beeste huis toe.
P12	Toe hulle die huis bereik,  het al die inwoners hulle ingewag en van blydskap gesing omdat hulle by die huis is. Richard bedank Luke en gee vir hom 'n rooi sak vir sy skoolboeke. En dit is hoe Luke skool se skooldae begin het.

images:

illustrations/pages/4513.png
illustrations/pages/4508.png
illustrations/pages/4509.png
illustrations/pages/4511.png
illustrations/pages/4512.png
illustrations/pages/4513.png
illustrations/pages/4514.png
illustrations/pages/4515.png
illustrations/pages/4516.png
illustrations/pages/4517.png
illustrations/pages/4519.png
illustrations/pages/4520.png
illustrations/pages/4521.png

translations:

Amharic (Translation)	ታዳጊው አበራ	id=12747
English (Original)	Young Palinyang’	id=4524
French (Translation)	Le Jeune Palinyang	id=10357
Gurene (Translation)	Palinyang Bila	id=12673
Likpakpaanl (Translation)	Palinyang' Uwaatiir	id=18784
Portuguese (Translation)	O Pequeno Palinyang’	id=19266
