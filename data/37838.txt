url:	https://africanstorybook.org/reader.php?id=37838&d=0&a=1
id:	37838
title:	U-Abheli nonodoli kadade wabo
author:	Bukeka  Mahlangabeza and Neliswa Pretty Magangxa
artist:	Jesse Breytenbach
lang:	isiXhosa
level:	Read aloud
lic:	Creative Commons: Attribution 4.0
thumb:	http://africanstorybook.org/illustrations/covers/37838.png
desc:	Ibali elizolileyo elimalunga nenkwenkwe nodade wayo

page_text:

P1	Kwakukho inkwenkwe eyayibizwa ngokuba ngu-Abheli. Wazenzela inqwelwana.@@U-Abheli wayengenaye umqhubi wale nqwelwana yakhe. @@Wathi kudadewabo uMeri, "Ndifuna umqhubi wenqwelwana yam. Ndicela undinike lo nodoli wakho. Anganako ukuhlala kule nqwelwana yam."
P2	Kodwa uMeri wathi, "Andifuni, ndifuna unodoli wam."@@Wabanomsindo u-Abheli xa engamfumaniyo unodoli. Wamxutha emtsalela kuye.@@UMeri watsala unodoli wakhe ngengalo wabe no-Abheli etsala kwelinye icala. Yaphuma ingalo kanodoli!
P3	UMeri wakhala waza wabalekela kumama wakhe. @@Wathi, "Jonga mama, u-Abheli utsale unodoli wam ngengalo yaza yaphuma. Ebefuna ukuhlalisa unodoli wam kwinqwelwana yakhe entsha kodwa mna bendifuna ukudlala ngaye." @@Umama wakhe wathi, "U-Abheli akakhange aziphathe ngendlela efanelekileyo."
P4	Umama wakhe wacinga ngendlela angafundisa ngayo unyana wakhe ukuba angaziphathi izinto zokudlala zikadade wabo. @@Wafumana icebo.@@Waya kumhlobo wakhe owayengugqirha waza wathi, "Ndicela undincede." @@Waphendula ugqirha wathi, "Ndingakunceda ngantoni mhlobo wam?"
P5	Waphendula umama wathi, "Unyana wam u-Abheli akakwazi kuziphatha kwezi ntsuku. Utsale ingalo kanodoli kadadewabo yaphuma. Akufunekanga enze loo nto.@@Ngomso ndiza kumxelela ukuba azise unodoli kuwe ukuze ufake ingalo yakhe kwakhona."
P6	"Ndicela uze umxelele uAbheli ukuba kuza kufuneka akubhatale ngomsebenzi lo uza kuwenza. Akanayo imali, ngoko ke uza kumxelela ukuba makahlambe laa moto yakho inkulu indala isoloko inothuli, watsho umama."@@Wahleka umhlobo wakhe waza wathi, "Ee-ee! Kungakuhle oko."
P7	Umama kaAbheli wabuyela endlini yakhe. Wabuza ku-Abheli, "Xa ugula okanye wenzakele uye uye phi?" @@Waphendula u-Abheli wathi, "Xa ndigula okanye ndonzakele ndiya kugqirha."@@Wathi umama wakhe, "Wonzakalise unodoli, ngoko ke kufuneka umse kwagqirha."
P8	Waza ke u-Abheli wathatha unodoli wamsa kwagqirha. @@"Lo nodoli wonzakele kakhulu. Umama uthi mandimzise kuwe. Gqirha, ungakwazi ukumnika ingalo entsha?"@@Wavuma ugqirha ukujonga unodoli. Wabanako ukumfakela ingalo entsha.
P9	Ugqirha wathi ku-Abheli, "Unodoli unengalo entsha. Kuza kufuneka undibhatale. Unamalini?"@@Waphendula wathi u-Abheli, "Ndiyaxolisa gqirha, andinayo imali. Andinako ukukubhatala ngomsebenzi wakho."
P10	Wathi ugqirha, "Kulungile ke! Awunayo imali? Imoto yam enkulu imdaka kakhulu. Yicoce. Iza kuba yindlela oza kundibhatala ngayo leyo."@@U-Abheli wafumana ibhakethi lamanzi kwakunye nelaphu elicocekileyo wahlamba imoto. @@Kwamthatha ixesha elide kakhulu ukuhlamba loo moto.
P11	Waza u-Abheli wathatha unodoli wamsa kuMeri owavuya kakhulu. @@Wathi ku-Abheli, "Ungumntakwe olungileyo. Ndiyabulela ngokulungisa unodoli wam."@@"Dadewethu, Ndiyaxolisa ngokuba nomsindo ndize ndikukhathaze," watsho u-Abheli.
P12	Ukususela ngaloo mini, akazange u-Abheli aphinde athathe izinto zikadadewabo kwakhona. Kananjalo wazama ngako konke anako ukuba angabinamsindo ngakuye. @@U-Abheli wahlala ekhumbula ixesha elide alichithileyo ehlamba imoto kagqirha enkulu emdaka. @@Wagqiba kwelokuba bekungafanelekanga ukuba abe nomsindo aze ade aphule izinto.

images:

illustrations/pages/25399.png
illustrations/pages/25393.png
illustrations/pages/25394.png
illustrations/pages/25395.png
illustrations/pages/25396.png
illustrations/pages/25398.png
illustrations/pages/25397.png
illustrations/pages/25399.png
illustrations/pages/25400.png
illustrations/pages/25401.png
illustrations/pages/25402.png
illustrations/pages/25403.png
illustrations/pages/25404.png

translations:

Afaan Oromo (Translation)	Abeeliif Ashaangulliitii Obboleettii isaa	id=35504
Afrikaans (Translation)	Abel en sy sussie se pop	id=37755
Amharic (Translation)	አቤልና የእህቱ አሻንጉሊት	id=21583
Amharic (Translation)	አቤልና የእህቱ አሻንጉሊት	id=21585
Chichewa (Translation)	Abel ndi chidole cha mchemwali wake	id=34950
Chinkhonde (Translation)	Abelo ni cidoli ca mulumbu wake	id=34984
Chitonga (Malawi) (Translation)	Abelu ndi chidoli chamuzichi waki	id=35009
Citumbuka (Translation)	Abel na mwanchi wamdumbu wakhe	id=35036
Ciyawo (Malawi) (Translation)	Abelo ni cidole ca alumbu ŵawo	id=35060
Ellomwe (Malawi) (Translation)	Abel na echidolle ya murokoriye	id=35094
English (Original)	Abel and his sister's doll	id=21513
English (Adaptation)	Abel and his sister's doll (Colour-in)	id=21518
French (Translation)	Abel et la poupée de sa sœur	id=33148
isiZulu (Translation)	U-Abel nonodoli kadadewabo	id=37717
Kanuri (Translation)	Ngwalimi-a Fero Karamabe Yanzǝganabe-a	id=32287
Khoekhoegowab (Translation)	Abeli tsî ǃgâsas di popis tsîra xa	id=24666
Kinyarwanda (Translation)	igikinisho cya mushiki wa Abeli	id=23375
Kiswahili (Translation)	Abeli na mwanasesere wa dadake	id=34487
Luganda (Translation)	Abelli ne dolle ya mwanyinaze	id=23013
Lugwere (Translation)	abel ne ekidole ekya mwonyoko weh	id=23826
Lusoga (Translation)	Aberi ni dole wa mwaninha	id=24879
Lusoga (Translation)	Abeli ni doli wa'mwanhinha	id=31009
Oshikwanyama (Translation)	Abel nokapopifa kamumwaina	id=24148
Oshindonga (Translation)	Abel nokapopitha koka mwaina kadhona ke	id=23906
Otjiherero (Translation)	Abel no mbopi jomute kue	id=24176
Rukwangali (Translation)	Abel nosipopisa sampanzendi	id=31496
Runyankore (Translation)	Abeeri Na Dolle Ya  Mwine Nyina	id=24026
Sepedi (Translation)	Abele le mpopi wa sesi wa gagwe	id=33457
Sesotho (Lesotho) (Translation)	Abele le popi ea ausi oa hae	id=36336
Sesotho (South Africa) (Translation)	Abele le popo ya ausi wa hae Palesa	id=33369
Siswati (Translation)	Abel namdoli wadzadzewabo	id=33394
Tshivenḓa (Translation)	Avhele  na mpopi wa khaladzi awe	id=34293
Xitsonga (Translation)	Hlanganani na n'wampopi	id=34160
