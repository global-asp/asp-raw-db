url:	https://africanstorybook.org/reader.php?id=30427&d=0&a=1
id:	30427
title:	Ekyeya  n'omwiga  ogw'emikisa
author:	Julius Bamwagala and Kyambogo  University
artist:	Awwalu  Sakiwa
lang:	Lusoga
level:	Longer paragraphs
lic:	Creative Commons: Attribution 4.0
thumb:	https://africanstorybook.org/illustrations/covers/30427.png
desc:	Omusana omungi gwaleeta ekyeya. Ensolo dhegaita okumalawo ekizibu.

page_text:

P1	Omwaka  gwali  mulala, akasana  kaaba  kangi,  ekyeya  kyayoca  inho ekyavaaku  emiiga  okukala okutoolaku  omwiga  ogw'emikisa.
P2	Wandogoyi  n'eyasooka  okwogera, "nga  bwe  mwidhi, tulina  enkalamata  ate  emiiga  gyonagyona  gikaze  okutoolaku  ogw'emikisa, ate  guli  ghala  inho. Tukoze  tutya?"
P3	Wangamiya  yaakoba  eti, "Ife  abandi  tusobola okuja  ku  mwiga ogw'emikisa. Tuyinza  okunwa  ate  twaleteraku  abandi  amaadhi."
Wante  yairamu, "ghala  inho, ghe  tunairira  okuva  ku  nhandha  betulese  einhuma  banaaba  nga  bafiire."
P4	Wantaama  yaakoba, "maa! maa!  ndha  kuja  ku  mwiga  ogw'emikisa  nwe  amaadhi."
Wambuzi  yaabuukira  ghaigulu  yaakoba, mee! mee!  Ndha  kuja  ku  mwiga  ogw'emikisa."
Wankoko  yaakoba, "keer, ker, ker! ndha  kuja  ku  mwiga  ogw'emikisa.
P5	Bawansolo  boonaboona  baayenda  okuja. Wandogoyi yaakulemberamu.
Okujaayo,  tikyali  kyangu. Wankofu  n'eyasembayo  einhuma  yaakoba  ati, "mikwano  gyange,  tikasobola  kweyongerayo  ku  mwiga ogw'emikisa."
Wankoko  yaamira  wankofu.
P6	Beeyongerayo. Wankoko  yaakoba  ati, "bana  nkooye,  tikasobola  kweyongerayo  ku  mwiga  ogw'emikisa."
Wantaama  yaamira  wankoko.
P7	Olugendo  bwe  lweyongerayo  mu maiso, wantaama  yaakoowa.
Wantaama  yaakoba, "nkooye. Tikayenda kuja  ku  mwiga  gwa  mikisa  naire."
Wambuzi  yaamira  wantaama.
P8	Mubwangu,  ni  wambuzi  yeena  yaakoowa  nga  takaghanga  kweyongerayo  ku mwiga  gwa  mikisa.
Wangamiya  yaacuusa  yaamira  wambuzi.
Nga  wangamiya amaze  okukoowa, wante  yaamumira.
P9	Nga  wante  mu butuufu  yeena  nga  takasoboka  kweyongerayo, Wandogoyi  yaamumira.
P10	Okuba  nti  yali  nga  asigairegho  yenka,  Wandogoyi  yaakola  ekisoboka  yaatuuka  ku  mwiga  ogw'emikisa.
Wandogoyi  yaatuuka  mu  bukooghu  obw'ekitalo.
P11	Mu  kutuuka  kwe, Wandogoyi yaakotamya  omutwe  gwe  yaafulumya  wante. Wante  yaafulumya wangamiya, wangamiya  yaafulumya wambuzi, wambuzi  yaafulumya  wantaama, wantaama  yaafulumya  wankoko, wankoko yaafulumya  wankofu.
P12	Eyo  n'engeri ba wansolo  gye  baasobolamu  kunwa  amaadhi  ku  mwiga  ogw'emikisa.

images:

illustrations/pages/26514.png
illustrations/pages/26503.png
illustrations/pages/26504.png
illustrations/pages/26505.png
illustrations/pages/26506.png
illustrations/pages/26507.png
illustrations/pages/26508.png
illustrations/pages/26509.png
illustrations/pages/26510.png
illustrations/pages/26511.png
illustrations/pages/26512.png
illustrations/pages/26513.png
illustrations/pages/26514.png

translations:

English (Translation)	Drought and the River of Blessings	id=22565
French (Translation)	La grande sècheresse et Beelel Barka	id=22566
Fulfulde (Original)	Seeɗuwa e Beelel Barka	id=22538
Kanuri (Translation)	Fǝram-a Kǝmaduwu bargaabe-a	id=24723
Kiswahili (Translation)	Kiangazi na Mto wenye Baraka	id=22567
Tiv (Translation)	Ichegh man Ifi U Iveren	id=23872
