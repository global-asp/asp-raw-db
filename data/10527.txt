url:	http://africanstorybook.org/reader.php?id=10527&d=0&a=1
id:	10527
title:	Habaha Gaboneye Omumbeja Wuwe Wamwe
author:	Mayende Yonasani  Omuyanja
artist:	Catherine Groenewald, Wiehan de Jager, Caroline Lentupuru, Laura Libertore and Benjamin Mitchley
lang:	Lunyole
level:	Longer paragraphs
lic:	Creative Commons: Attribution 3.0
thumb:	http://africanstorybook.org/illustrations/covers/10527.png
desc:	 wananduyu  ge funuye omuhaana wa habaha

page_text:

P1	ŋaliyo habaha opale n'omuhasi wuwe omuŋoone. Baali n'omuhaana wawe mulala yeŋeene omuŋoone.
P2	Lulala habaha gaheja humuhaana wuwe ng'aloma omuhasi wuwe ati,  "Ndoboosa omuhaana wefe ahulire,  humwendulire omusinde omulaŋi muhyaalo."
P3	Habaha ko gebuusa njaani ajahuhwa omuhaana wange omuŋoone? Gaŋeega huhigeso ehy'anaŋe omusinde yeesi onabe nigenda ohuhwa omuhaana wuwe. Aati: Nja hunyiiya amaaji mu tamu omusinde yesiyesi onahanywe amaaji agesera nj'onahaŋire namulabire wange, atyo: habaha pogalomire.
P4	Niwahyeeye habaha galangirira nalaanga abasiinde ababula bahasi muhyaalo ohuuja. ''Hiraango'' ''Hiraango'' eyiiri abafufuka ababula bahasi muhyaalo eyo habaha gendula omufufuka omusiija onaŋire omuhaana wuwe omuŋoone.
P5	Nibaŋuliye,  abafufuka baali nesangaalo lingi era betegeeye oludaalo olwo.
P6	Omuseere mulala galomeye semwana nga ndolugaŋuliye ati habaha alangire abaseere boosi mulugode geenda hwangalira omuhaana wuwe omusinde '' Nahatiine nemerera ninenereeye habaha kahasa ti nah'agobole n'omumbeja.
P7	Nga ndohiri huba oludaalo olwo omuhunu gw'abafufuka gwahulubba ni gutina namasanyu mulugode.
P8	''Mbasangaliiye bugali'' habaha gabaloma, Gatagiha ohulomera abafufuka ati oyo onatagihe ohunywa amaaji ageesera natalehera gagahenamo wo cwi cwi cwi, njonaŋire namulabire.
P9	Engeri eyibaali baangi sibaŋaanga huhena muludaalo lulala. Baangi bagesyaho ndolubaŋaanga aye si bangaanga huŋira mumbeja.
P10	Wananduuyu oyu hiraango hyaali nihibitireho,  gajire nga bamusangaalira,  bamuŋa netebe.
P11	Habaha gamulomire ati,  onaŋire omuhaana wange aja huhena mutamu amaaji agesera wo cwi cwi cwi natalehera. Wananduyu gamugobolamo ati ehyo hyangu hyeene, mu hama yange.
P12	Wananduyu gaali mugesi ate wamahelebbania gataagiha olugano olwene olulaŋi olu habaha gaŋuliriisa bulaŋi eno amaaji nigaŋola.
P13	Wasanyusa bugali abami ni habaha. Balooma baati ono nj'omusinde oyu hwendula. Mu hamanga aho amaaji agesera gaali gaŋolire nga wananduuyu aganywa mulundi mulala aheenamo.
P14	Habaha nabataha babe beŋunja wananduuyu ohuhebaga amaaji ageesera.
P15	Ehyaŋoyeemo nga Wananduuyu geŋirira omuhaana wa habaha omuŋone nesangalo ne hababa omweene gasigaaye n'aduunyire olw'omuhaana wuuwe ohutiina n'esolo.

images:

illustrations/pages/1657.png
illustrations/pages/1368.png
illustrations/pages/1649.png
illustrations/pages/1013.png
illustrations/pages/2545.png
illustrations/pages/6792.png
illustrations/pages/6791.png
illustrations/pages/1353.png
illustrations/pages/1665.png
illustrations/pages/1437.png
illustrations/pages/6809.png
illustrations/pages/1203.png
illustrations/pages/6812.png
illustrations/pages/1428.png
illustrations/pages/1040.png
illustrations/pages/1207.png

translations:

Ateso (Translation)	Adumaki Ekabaka Ake'pese Ekilokit	id=7386
English (Adaptation)	A King Finds a Husband for His Princess Wiwo	id=10206
