url:	http://africanstorybook.org/reader.php?id=18685&d=0&a=1
id:	18685
title:	Kalabushe Umukashana Uwaleelandisha Saana
author:	Vision Milimo and Eunice Mukonde-Mulenga
artist:	Jesse Breytenbach
lang:	IciBemba
level:	First paragraphs
lic:	Creative Commons: Attribution 4.0
thumb:	http://africanstorybook.org/illustrations/covers/18685.png
desc:	Kalabushe wansansa kabili aleepushaipusha elyo alitemwa nookulanda. Ilingi alaaisanga mubwafya. Limo ukulandisha kulaamupususa.

page_text:

P1	Kale saana kwali umukashana ishina lyakwe ni Kalabushe. Umukashanooyu aali cilandisha. Banyina balimukenye ukulandisha leelo Kalabushe taumfwilile.
P2	Bushiku bumo,  banyina mwaice bakwa Kalabushe abaleeikala kwishiilya lya mumushi mwaleeikala Kalabushe baalilwele.
P3	Baana Kalabushe ubu ubushiku baalikwete imilimo iingi saana. Pamulandu wancito,  icungulo bushiku elyo baapeele Kalabushe ifyakulya ukuti atwale kung'anda yabanyina mwaice.
P4	Ilyo aleetwala ifyakulya,  Kalabushe akumenye Sinson,  Cimbwi uwayalwike nookumoneka kwati umuntu.
P5	Cimbwi aipwishe ifyo Kalabushe asendele. "Inama,  amani noomukaka," efyatiile Kalabushe. Banyina bamwebele ati elaasosa ifyo asendele.
P6	Nakabili,  Kalabushe aebele Cimbwi ukuti banyina mwaice baaliilwele nomba aleebatwalila ifyakulya. Pakumfweefyo,  Cimbwi amate yaambile ukwisa mukanwa kakwe ilyo antontokenye panama iyo Kalabushe asendele.
P7	Cimbwi bwangu-bwangu aabutukiile kung'anda yabanyina mwaice bakwa Kalabushe.
P8	Cimbwi aminine banyina mwaice bakwa Kalabushe aafimbana noobulangeti bwabo.
P9	Ilyo Kalabushe aafikile,  mung'anda mwalitondolo. Kalabushe aingile mung'anda nookwita,  "Maayo,  muli kwi?"
P10	Ilyo amwene ukuti tapali uuleesuka mukwita kwakwe,  Kalabushe aingile kumuputule baaleelalako banyina mwaice. Caalimupapwishe,  ilyo amwene umuntu naifimba ubulangeti ubukulu.
P11	"Maayo,  cinshi amatwi yeenu leelo yamonekela ayakulu?" Kalabushe aipwishe. "Pakutila ndekumfwa bwino," efyaaswike Sinson mubulangeti.
P12	Kalabushe aipwishe nakabili,  "Maayo,  ninshi amenso yenu leelo yaleemonekela ayakulu?" "Pakuti ningakumona bwino," Cimbwi aaswike.
P13	Kalabushe aipwishe cakulekelesha,  "Maayo,  cinshi akanwa kenu kaleemonekela ukukula ileelo?" "Pakuti ningakumina." Apopeene cimbwi efyo atolokele Kalabushe nookumumina.
P14	Pamulandu wakuti Kalabushe aali cilandisha,  atwaliliile ukulanda mukati munda yakwa cimbwi. Aipwishe ameepusho ayengi.
P15	Mukulekelesha,  cimbwi aalinakile kumeepusho yaleeipusha Kalabushe icakuti antontokenye ukufwisa Kalabushe.
P16	Kalabushe pamo nabanyina mwaice efyo babapuswishe kubekalamushi. Ukufumeelyo Kalabushe aalileekele ukulandisha kubantu abo taishibe bwino-bwino.

images:

illustrations/pages/9449.png
illustrations/pages/9393.png
illustrations/pages/9392.png
illustrations/pages/9394.png
illustrations/pages/9395.png
illustrations/pages/9448.png
illustrations/pages/9449.png
illustrations/pages/9450.png
illustrations/pages/9445.png
illustrations/pages/9447.png
illustrations/pages/9446.png
illustrations/pages/9451.png
illustrations/pages/9452.png
illustrations/pages/9453.png
illustrations/pages/9522.png
illustrations/pages/9523.png
illustrations/pages/9455.png

translations:

Afrikaans (Translation)	Kalabushe Die Spraaksame Meisie	id=11393
Afrikaans (Translation)	Kalabushe Die Babbelkous	id=20072
ChiTonga (Translation)	Kalabushe Mukanazi	id=18647
CiNyanja (Translation)	Kalabushe Musikana Wokambisisa	id=18666
Dhopadhola (Translation)	Nyakawululu Ja Cut Wac	id=15760
English (Translation)	Kalabushe The Talkative	id=9526
English (Adaptation)	Kalabushe And The Hyena	id=20915
French (Translation)	Kalabushe, La Bavarde	id=10842
isiNdebele (Translation)	Ufikile Okhulumela Futhi	id=13057
isiXhosa (Translation)	Unandipha Intombazana Elincoko	id=17578
isiZulu (Translation)	Ukalabushe Intombazanyana Ekhuluma Kakhulu	id=10130
isiZulu (Translation)	Intombazane Eyayikuthanda Ukukhuluma	id=12168
isiZulu (Adaptation)	Uzama Intombazanyana Ekhuluma Kakhulu	id=13600
Kinyarwanda (Translation)	Kabanyana, Gacuma K’Amagambo	id=17465
Kiswahili (Original)	Kalabushe, Chiriku	id=9259
Kiswahili (Adaptation)	Chiriku	id=18417
Kiswahili (Translation)	Kalabushe Na Fisi	id=21152
Lugwere (Translation)	Kadondi Omutumulitumuli	id=16191
Lunyole (Translation)	Neŋamba	id=16422
Lusamia (Translation)	Kalabushe Mulomi Lomi	id=9670
Mampruli (Translation)	Azuma Yatɔa Gbalinŋu Daana	id=20387
Portuguese (Translation)	Kalabushe a Tagarela	id=16654
Sepedi (Translation)	Kalabuše Wa Go Bolela Kudu	id=18164
Sesotho (South Africa) (Translation)	Moitheri Ya Buang Haholo	id=20034
Setswana (Translation)	Katlego, Mosetsana Yo O Buang Thata	id=15044
SiLozi (Translation)	Kalabushe Mukanazi	id=18726
Talen (Translation)	Kalabushe Toagaleh Daan	id=20193
Tigrigna (Translation)	ለታይን ዝብእን 	id=21171
Tshivenda (Translation)	Kalabushe  Muambi Wa Biko	id=18193
Xitsonga (Translation)	Khalabushe Wo Vulavula Ngopfu	id=18873
