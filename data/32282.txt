url:	https://africanstorybook.org/reader.php?id=32282&d=0&a=1
id:	32282
title:	Dagǝl-a kamu baramabe-a
author:	Mohammed Alhaji Modu
artist:	Jesse Breytenbach
lang:	Kanuri
level:	First paragraphs
lic:	Creative Commons: Attribution 4.0
thumb:	http://africanstorybook.org/illustrations/covers/32282.png
desc:	Colour-in version. All of mother monkeys babies die

page_text:

P1	Karaa Zǝgiyebedǝn, Dagǝl laa sambisoro karǝgǝ kuttua mbeji. Adǝye afimaro gǝnyi samba yaye tada sambiga tadadǝ waltin nankaro.
P2	Karǝgǝza tadawazǝ bawozainbero Dagǝldǝ samiro farjin sǝdiro ishin. Dalami kǝskabe adǝn farjia dalami kǝskabe tuduro kojin kuru kwi! kwi! kwi! Cirinnaro fafarjin.
P3	Dagǝl sambisoro karǝgǝ kuttua. Karǝgǝ kuttanzǝ tǝrgain sa Dagǝlwa gade dulinzaga suriya.
P4	Dagǝl karǝgǝ kuttuadǝ dalami kǝskaben. Namgata kawu kadaro ciriya cirin.
P5	Waltǝ tada gade sambi. Daji shawargatǝ tadadǝga saadǝ kǝla diwalben gǝnajia, am kotuwusoye shiga soriya barga dǝpcaawaro.
P6	Dagǝlye dalami kǝskaben zǝpsǝ tadadǝga kǝla diwalben gǝnawono. Sa adǝn, barama fatoro waltin. Shiye tada Dagǝlbe bowata shiti laiyen ciro.
P7	Baramaye tada dagǝlbega gozǝ fannzǝro kadio. Sa baramadǝ fatoro nazǝgǝnan, dulinzǝ yakkǝ tada dagǝlbega gotǝro mazain.
P8	Tada yakkǝdǝ kaiya yezainnaro biskezain. "Gǝpkǝne shiga samiro! Gǝpkǝne shiga sǝdiyaro! Gǝpkǝne shiga!" tada dagǝlbe kamannzaro falfalmin gǝpsayin.
P9	Futu duli yakkǝdǝbe tada dagǝlbero biskezaindǝ, ya dagǝldǝbedǝ ngawo kǝskaben gǝrantǝna sandiga lawarjin. Shiye yaazǝna tada adǝmadǝye kuruson amanzǝ gadebedǝgain, nuin sǝ.
P10	Daji Kamu baramabe dulinzǝ dagǝl gana laaro biskezayin isǝ najiwo. Shiye wono, "Hangal gǝnanowo! Kudowo shiga na adǝro. Shiga gǝpnǝwinde!"
P11	Shiye tada dagǝlbe gozǝ nganjiro sapciwo ye barga dǝpciwo ye.
P12	Kamu baramabe tada dagǝlbega gǝnawono. Daji ya dagǝlbeye tadanzǝga gowono. Karaaro sǝgasǝ lewono. Adǝn kǝla fuwunna, dulinzǝ samma kǝnǝngatairo walgada.

images:

illustrations/pages/9057.png
illustrations/pages/9042.png
illustrations/pages/9043.png
illustrations/pages/9044.png
illustrations/pages/9045.png
illustrations/pages/9046.png
illustrations/pages/9047.png
illustrations/pages/9048.png
illustrations/pages/9054.png
illustrations/pages/9058.png
illustrations/pages/9059.png
illustrations/pages/9057.png
illustrations/pages/9060.png

translations:

Dhopadhola (Translation)	Oŋer Gi Cipa Jadwar	id=15764
English (Original)	(Colour-in) Monkey and the hunter's wife	id=9051
English (Adaptation)	Monkey's Visit to the Hunter's Home	id=10273
English (Adaptation)	Monkey's child	id=16342
French (Translation)	Maman Singe Et La Femme Du Chasseur	id=10183
Gurene (Translation)	~Maaŋa La Tu’Usa Pↄga	id=12668
isiZulu (Translation)	Umfene Nonkosikazi Womzingeli	id=10950
Kinyarwanda (Translation)	Inkende N'umugore W'umuhigi	id=11481
Kiswahili (Translation)	(Paka rangi) Mwana wa Tumbili	id=10166
Kiswahili (Translation)	Mtoto wa Kima (Colour -In)	id=12915
Kiswahili (Adaptation)	Mwana wa Tumbili	id=16340
Kiswahili (Adaptation)	Mtoto wa Kima	id=16341
Lhukonzo (Translation)	Engende ne muka muhighi	id=24392
Luganda (Translation)	Enkiima ne omukyala womuyiizi	id=33223
Lunyole (Translation)	Ekima N’Omuhasi W’Omuŋiimi	id=11908
Lusoga (Translation)	Wankembo  ni mukazi w'omuyiizi	id=24860
Lusoga (Translation)	Wankembo,ni muk'omuyiizi	id=25002
Oluwanga (Translation)	Omwana Wa Lishene	id=12958
Rufumbira (Translation)	Umugore wumuhigi N'ikyende	id=23379
Setswana (Translation)	Tshwene Le Mosadi Wa Motsomi	id=11155
Setswana (Translation)	Tshwene Le Mosadi Wa Motsumi	id=14946
