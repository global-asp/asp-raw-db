url:	https://africanstorybook.org/reader.php?id=35211&d=0&a=1
id:	35211
title:	Isilwana esinakubili
author:	Sponono  Mahlangu
artist:	Jesse Breytenbach
lang:	isiNdebele
level:	First paragraphs
lic:	Creative Commons: Attribution 4.0
thumb:	http://africanstorybook.org/illustrations/covers/35211.png
desc:	Umndeni wezinzawu uhlangana nesilwana esirarako.

page_text:

P1	Umndeni wezinzawu bekumndeni ohlala uthabile. @@Abentazana ababili bafunda ukupheka nokwenza itoni nonina. Abesana bebaphuma noyise bayokuzuma.
P2	Ngawo woke amalanga ngesikhathi sedina, bebakhuluma ngokuthi benze ini mhlokho.
P3	Esikhathini esinengi ubaba bekayelelisa abentwana bona bangangeni phakathi ehlathini. @@Wacocela umndeni ngesilwana esirarako ebesihlala ehlathini. "Isilwana lesi silingana nathi sobabili nasihlangeneko!"
P4	Ngelinye ilanga abentazana bebadlalela emlanjeni. Msinya nje, ngemva komuthi, babona kujame isilwana esirarako! @@Isilwana lesi sinamehlo amabili, iindlebe ezimbili, imikhono emibili, nemilenze emibili.
P5	Bebathuthumela bathukile, bagijima msinya bayokutjela abafowabo ngalokho abakubonileko. @@Kodwana abafowabo akhange babakholwe, bamane bathi, "Nizindlhadlha nina!"
P6	Kwamuva, abesana nabo bafuna ukuyozibonela. @@Balandela abentazana nabaya ngemlanjeni ukuyozibonela ngokwabo isilwana esirarako.
P7	Bafuna bafuna kodwana bazibonela utjani obude kanye nemithi.@@Msinyazana nje, bezwa itjhada, baqala phezulu.
P8	Lapha emthini bekujinka isilwana esirarako ebangakhange basibone nakanye.  @@Sinemikhono emibili, izandla ezimbili, imilenze emibili neenyawo ezimbili. Kunokobana sibe nalokho okukhamba ngakunye, njengabo.
P9	Abentwana bathukwa bagijimela ekhaya ukuyokubiza ababelethi babo. Msinyazana nje umndeni woke besele usemlanjeni uzokubona isilwana lesi esirarako.
P10	"Ningangilimazi!" kutjho isilwana esirarako, lokha nasibhaqa ngemuva komuthi. @@Njenganje umndeni sewukghona ukubona inyawo elilodwa, umlenze owodwa, isandla esisodwa nelihlo elilodwa lesilwana esirarako.
P11	"Ngifana nani," kuraga isilwana esirarako. "Umehluko okhona kukobana ngenziwa ngezinto ezikhamba ngazimbili kikho koke."
P12	Yeke, le yindlela umndeni wezinzawu owathola ngayo bona bekungasiso isilwana esirarako abangasisaba. @@Bekungomunye nje umhlobo waso.

images:

illustrations/pages/19458.png
illustrations/pages/19455.png
illustrations/pages/19456.png
illustrations/pages/19457.png
illustrations/pages/19458.png
illustrations/pages/19459.png
illustrations/pages/19460.png
illustrations/pages/19461.png
illustrations/pages/19462.png
illustrations/pages/19463.png
illustrations/pages/19464.png
illustrations/pages/19465.png
illustrations/pages/19466.png

translations:

ChiShona (Translation)	Mhuka ine zviviri	id=22221
English (Original)	Creature with two	id=19467
English (Adaptation)	Picture story 1	id=37238
isiZulu (Translation)	Izinzawu	id=19468
Kiswahili (Translation)	Kiumbe cha ajabu	id=20022
Lusoga (Translation)	Ekitonde  ekyendhaghulo	id=27427
Sepedi (Translation)	Sebopiwa sa a mabedi	id=33344
Siswati (Translation)	Silwane lesinakubili	id=34417
Tshivená¸“a (Translation)	Tshipuka  tsha zwivhili	id=34302
Xitsonga (Translation)	Xinghunghumana	id=34195
