url:	https://africanstorybook.org/reader.php?id=33260&d=0&a=1
id:	33260
title:	Byantaka noomutondo waafwa
author:	Eunice  Mukonde-Mulenga
artist:	Emily Berg
lang:	IciBemba
level:	First paragraphs
lic:	Creative Commons: Attribution 4.0
thumb:	http://africanstorybook.org/illustrations/covers/33260.png
desc:	Byantaka kacema aakwete umutondo uunoono. Aaleefwaya umutondo uukulu. Cinshi aali nookucita? Efyo abomfeshe amaano pakuti akwate ifyo aaleefwaya. Aacenjeshe umwina mupalamano wakwe…leelo ico tacaali icisuma.

page_text:

P1	Paatile akantu, kwali umwaume uyo baleeita Byantaka. Aalikwete ing'ombe. Cila bushiku aaleeliisha ing'ombe umulemfwe. Aaleeinwisha ameenshi nicofye aakwete umutondo wameenshi uunoono.
P2	Efyo aaile ku beena mupalamano bakwe kukwashima umutondo uukulu uwa meenshi. Abeena mupalamano baamwashiime umutondo wameenshi uwakuliishe pali yonse elyo baatile, "Amaafya yoobe  yandi naine wine we mwina mupalamano wandi."
P3	Ilyo paapitile inshiku shinoono, Byantaka aaile kuli kapanga wa mitondo. Aashitile noomutondo uunoono.Aabiika na mukati kamutondo uukalamba uo aashime kubeena mupalamano baakwe.
P4	Aabiikile umutondo uukalamba pamutwe ninshi mukati muli uunoono. Elyo aile kubeena mupalamano abamwashime umutondo.
P5	Byantaka aabeebele ati, "Naabwesha umutondo wenu, naukwata umutondo ubiye." Abeena mupalamano calibapapusha ukumfwa ukuti umutondo naukwata umutondo ubiye. Baatashishe Byantaka abati, "Ing'anda yoobe yaalipaalwa."
P6	Panuma yanshiku shakupenda, Byantaka abwelele ku beena mupalamano bakwe mukwashima umutondo kabili. Amapange akwete yakukana bwesha umutondo.
P7	Abeene bamutondo baaleelolela Byantaka ukubwesha umutondo waabo. Baasukile baaya kung'anda yakwa Byantaka nookutiila, "Naisa mukusenda umutondo wandi."
P8	Byantaka aaebele abeena mupalamano bakwe ati, "We munandi umutodo obe naufwa. Naciba munshila yakwisa kweba imbila ya bulanda."
P9	Abeena mupalamano bakwe baatotele mulupi kukupapa. Baafulilwe cibi. Elyo bapaatiile Byantaka abati, "Nshatala umfwapo uko umutondo ufwa."
P10	Byantaka ayaswike ati, "Mune suminafye ukuti naficitika.Fyonse ifikwata abaana filafwa. Naine wine kwena nacumfwa ububi pamfwa ya mutondo uukalamba."
P11	Abeena mupalamano bakwe baalifulilwe saana icakuti baatwele Byantaka  kucilye. Bakapingula bamilandu baakutike ku fyo bonse babili baalondolwele. Baasangile ukuti abeene bamutondo ebaali neecilubo. Bapingwile ukuti Byantaka asunge umutondo waafwa.
P12	"Ilyo Byantaka aatiile umutondo naukwata umutondo ubiye waalisumiine. Ilyo atiile ica mweo conse icikwata abaana cilafwa, naalungika." Efyo bakapingula baaputwile umulandu.
P13	Abeena mupalamano bakwa Byantaka baile baleeikula pakwenda ngeenkola. Efyo Byantaka aasendele umutondo uukalamba mubucenjeshi bwakwe.

images:

illustrations/pages/14436.png
illustrations/pages/14435.png
illustrations/pages/14436.png
illustrations/pages/13193.png
illustrations/pages/13194.png
illustrations/pages/14440.png
illustrations/pages/14437.png
illustrations/pages/14447.png
illustrations/pages/14446.png
illustrations/pages/14448.png
illustrations/pages/14450.png
illustrations/pages/14449.png
illustrations/pages/14451.png
illustrations/pages/14452.png

translations:

ChiTonga (Translation)	Byantaka anongo ifwiide	id=33103
CiNyanja (Translation)	Byantaka na Poto Yakufa	id=33163
English (Translation)	Byantaka and the dead pot	id=14497
English (Adaptation)	The pot that died	id=20893
Hausa (Nigeria) (Translation)	Dambu Kashe Mai Zari	id=22056
Kinyarwanda (Translation)	Ntampaka n'intango yapfuye	id=22144
Kiswahili (Translation)	Chungu kilichokufa	id=21148
Kiswahili (Translation)	Biantaka na chungu kilichokufa	id=21610
Lusoga (Original)	Byantaka ne Entamu Eyafa	id=14482
Lusoga (Translation)	Ensugha eyafa	id=25245
Ng’aturkana (Translation)	Agulu Na Atoani	id=21121
Oluwanga (Translation)	Inyungu yafwa	id=22823
Runyoro (Translation)	Ensoha Eyafire	id=20993
Tigrigna (Translation)	እታ ዝሞተት ዕትሮ	id=21195
