url:	https://africanstorybook.org/reader.php?id=27961&d=0&a=1
id:	27961
title:	Inhazaala
author:	Rebecca Ndhibogeza
artist:	Jesse Breytenbach
lang:	Lusoga
level:	Longer paragraphs
lic:	Creative Commons: Attribution 4.0
thumb:	https://africanstorybook.org/illustrations/covers/27961.png
desc:	Emboozi egema ku buzibu bwa ba inhazaala ni baka batabane baibwe.

page_text:

P1	Omulenzi omuto mulala yabanga ni maamaghe amuzaala. Yafumba emere eyo omulenzi ono ni engoyede. Omulenzi yabayiza era mukazighe yaingira mu maka. Mu kusooka,byaja bulungi. Aye abakazi bano bombi baatandiika obutayendagana.
P2	Lwali luala, omwami yaira waka okuva ku mirimogye."Endhala eri kuunuma." "Ekye igulo kirigha?" yayetesa. Mukazighe tiyamwiramu."Buzibuki?"yabuuza mukazighe yatandiika okulira. "Maamagho taanenda. Buli saawa mukambwe ku luuyi lwange.Tisobola kuba naye naire."
P3	Omusaadha yalingirira mukazighe omulungi. Yamwenda."Nkwegayiriire,ba naye.Mukazi mukaire era taja kuba niife nse na nse. Tokyogeraku saawa eno. Leeta ekye igulo kyange."
P4	Mukazighe yakoba,"Ekye igulo kiziragho! Tisobola kufumba nga omukazi omukaire oyo ali ghano. Antiisatiisa buli kiseera." "Aye nkolentya?" omusaadha akobye."Oyo maama wange. Gano makaage.Tisobola kumubingagho." "Londaku oba nze oba ye oba tosobola kuba na twembi,"mukzighe akobye.
P5	Obwire obwo, omusaadha yaja ku buliribwe nga muyala. Tiyatenduka."Nkolentya?" Yaloghooza."Nnondentya ku maama ni mukazi wange?Maama wange yanenda inho buli lunaku.Aye mukazi wange muto ate mulungi. Tisobola kuba ghazira."
P6	Enkeera kunco,mukazighe yamukoba,"mwami wange,omaze okulondaku ni ani aja okuba ghano ni ani aja okuja? "Mbenda mwembi!"omusaadha bweyakoba."Ita maamagho. Tusobola okuba mu masanhu emyaka gyonagyona.
P7	Omusaadha yairayo ku mirimogye. Yaloghooza olunaku lulamba ku maamaghe ni mukazighe."maama wange mukaire. Ndha kumutwala ghaigula ku lusozi nmusuule mu kiina. Aghooni nze ni mukazi wange tube mu mirembe."
P8	Yairayo waka okuva ku mirimogye. Mukazighe yaamubuuza,"omaze okulondaku?" "Nmaze, era nnonze ighe. Olwaidho ndha kutwala maama wange ku lusozi mmusuule mu kiina.Buti leeta ekyo olwaigulo. Endhala eri kuunuma." "Kaale,"mukazighe akobye,"mmaze okufumba byonabyona byo oyenda okulya. Maamagho bwa anaafa, ndha kubikukolera buli lunaku."
P9	Olwakya enco, omusaadha yakoba,"Maama,ighe ninze tuli kuja ku lusozi olwaleero. Oja kulwenda inho."Maamaghe yeewuunia." Ndi mukaire. "bweyakoba. "Tisobola kuniina lusozi." "Ndha ku kusitula,"mutabane bweyamwiramu. Ya musitula. Mu kusooka maamaghe yayogeranga ni eisanhu. Mutabane ezira kyeyayogera. Gheene agho omukazi omukaire ono yaleekera okwogera.
P10	Akagira akatono keeyongerayo paka ghaigulu. Oluvainhuma omusaadha ni maamaghe baatuuka ghaigulu gheene ku lusozi."Ntegeera buli kintu mwana wange. Nsuulaaayo, aye togwayo. Bwonsindika, gku lusaga lwo muti. Agho oidha kuba bulungi."Omusaadha yeewuunia. "Maama,"yakoba,"Oidhi buli kintu aye okanenda!" "Maama ighe wenka oidhi omukwano," yataaku akamwenumwenu ni obuniivu.
P11	Omusaadha yaisa maamaghe ghansi era yatyama ghansi ku luuyilwe. Yata omutwegwe mu mikonogye yaloghooza," Aye omukazi ono anenda inho nga maama wange?" Yairamu yaloghooza," mukazi wange mubi. Namwenda omulundi mulala, aye timwenda buti. Buti ka nnondeku okukuuma maama wange ngobe mukazi wange."
P12	Omusaadha ono yasitula maamaghe baikirira ghansi gho olusozi. Yamwizaayo waka yagoba mukazighe. Babaagho mwisanhu ni maamaghe emyaka mingi.

images:

illustrations/pages/18371.png
illustrations/pages/18371.png
illustrations/pages/18372.png
illustrations/pages/18373.png
illustrations/pages/18374.png
illustrations/pages/18375.png
illustrations/pages/18376.png
illustrations/pages/18377.png
illustrations/pages/18378.png
illustrations/pages/18379.png
illustrations/pages/18380.png
illustrations/pages/18381.png
illustrations/pages/18382.png

translations:

Afaan Oromo (Translation)	Haadha Warraa Hamtuu	id=19006
Amharic (Translation)	አማትዮዋ	id=18397
English (Original)	Mother-in-law	id=18396
