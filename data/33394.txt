url:	https://africanstorybook.org/reader.php?id=33394&d=0&a=1
id:	33394
title:	Abel namdoli wadzadzewabo
author:	Mduduzi Benjie Shongwe
artist:	Jesse Breytenbach
lang:	Siswati
level:	Longer paragraphs
lic:	Creative Commons: Attribution 4.0
thumb:	http://africanstorybook.org/illustrations/covers/33394.png
desc:	Inganekwane lengenasihluku yabhuti nadzadzewabo

page_text:

P1	Bekunemfana libito lakhe bekungu-Abel. Watakhela inkalishi.@@Abel bekete umshayeli wenkalishi yakhe lensha. Watsi kudzadzewabo Meri, "Ngifuna umshayeli wenkalishi yami. Ngicela unginike umdoli wakho. Utawuhlala enkalishini."
P2	Kodvwa Meri watsi, "Cha, ngifuna umdoli wami." Ngesikhatsi Meri angavumi kutsi atsatse umdoli, Abel watfukutsela kakhulu. Wabamba lomdoli wase uyawudvonsa.@@Meri wadvonsa umkhono lomunye wemdoli. Abel wadvonsa naMeri wadvonsa. Umkhono wemdoli waphuma!
P3	Meri wakhala, wagijima waya kumake wakhe. Watsi, "Buka Make, Abel udvonse umkhono wemdoli wami wase uyaphuma. Bekafuna umdoli wami kutsi uhlale enkalishini yakhe lensha kepha mine bengifuna kudlala ngawo."@@Make wakhe watsi, "Abel wente kabi."
P4	Make wacabanga indlela yekufundzisa indvodzana yakhe kutsi ingawatsintsi emathoyisi adzadzewabo. Watfola lichinga.@@Waya kumngani wakhe labengudokotela wase uyamcela, "Ngicela ungisite." Dokotela waphendvula, "Ngingakusita ngani, mngani wami?"
P5	Make waphendvula, "Indvodzana yami Abel akatiphatsi kahle kulamalanga. Udzabule umkhono wemdoli wadzadzewabo. Akufuneki ente kanjalo.@@Kusasa ngitomtjela kutsi aletse lomdoli kuwe kute uphindze ubuyisele umkhono wawo."
P6	Make watsi, "Ngicela utjele Abel kutsi kufanele akubhadale ngemsebenti wakho. Ute imali, ngako utomtjela kutsi akageze lemoto yakho lendzala lenkhulu lehlala ingcolile."@@Umngani wakhe wahleka wase utsi, "Ee-ee! Loko kutawuba kahle."
P7	Make wa-Abel wabuyela emuva ekhaya. Wabuta Abel, "Nangabe ugula noma ulimele kukuphi lapho uya khona?" Abel waphendvula, "Nangigula noma ngilimele, ngiya kudokotela."@@Make wa-Abel watsi, "Ulimete umdoli, nyalo kufanele uwutsatse uye kudokotela."
P8	Ngako Abel watsatsa umdolo wawuyisa kudokotela. Watsi, "Lomdoli ulimele kakhulu. Make ungitjele kutsi ngiwuletse lapha kuwe. Dokotela, ungakhona yini kuwentela umkhono lomusha?"@@Dokotela wavuma kutsi awubuke umdoli. Wakwati kuwentela umkhono lomusha.
P9	Dokotela watsi ku-Abel, "Umdoli sewunemkhono lomusha. Kufanele ungibhadale. Unamalini?"@@Abel waphendvula, "Ngiyacela dokotela, anginayo imali. Ngeke ngikwati kukubhadala ngemsebenti wakho."
P10	Dokotela watsi, "Kulungile! Awunayo imali? Imoto yami lenkhulu ingcole kakhulu! Washa imoto yami futsi ngileyo indlela lotongibhadala ngayo."@@Abel watsatsa libhakede lemanti kanye nendwangu lehlobile. Kwamtsatsa sikhatsi lesidze kuwasha leyo moto lengcolile.
P11	Abel wase utsatsa lomdoli wawubuyisela kuMeri. Meri wajabula kakhulu wase utsi ku-Abel, "Ungubhuti lokahle. Ngiyabonga ngekulungisa umdoli wami."@@Abel watsi, "Dzadzewetfu, ngiyacolisa ngekutfukutsela nekukuphatsa kabi."
P12	Kusukela ngalelo langa, Abel akazange aphindze atsatse tintfo tadzadzewabo. Futsi wetama ngako konkhe lokusemandleni akhe kutsi angamtfukutseleli.@@Abel bekakhumbula kutsi kwamtsatsa sikhatsi lesidze kangakanani kuwasha imoto lenkhulu lengcolile  yadokotela. Wabona kutsi akusiti kutfukutsela nekuphula tintfo.

images:

illustrations/pages/25399.png
illustrations/pages/25393.png
illustrations/pages/25394.png
illustrations/pages/25395.png
illustrations/pages/25396.png
illustrations/pages/25398.png
illustrations/pages/25397.png
illustrations/pages/25399.png
illustrations/pages/25400.png
illustrations/pages/25401.png
illustrations/pages/25402.png
illustrations/pages/25403.png
illustrations/pages/25404.png

translations:

Amharic (Translation)	አቤልና የእህቱ አሻንጉሊት	id=21583
Amharic (Translation)	አቤልና የእህቱ አሻንጉሊት	id=21585
English (Original)	Abel and his sister's doll	id=21513
English (Adaptation)	(Colour-in) Abel and his sister's doll	id=21518
French (Translation)	Abel et la poupée de sa sœur	id=33148
Kanuri (Translation)	Ngwalimi-a Fero Karamabe Yanzǝganabe-a	id=32287
Khoekhoegowab (Translation)	Abeli tsî ǃgâsas di popis tsîra xa	id=24666
Kinyarwanda (Translation)	igikinisho cya mushiki wa Abeli	id=23375
Luganda (Translation)	Abelli ne dolle ya mwanyinaze	id=23013
Lugwere (Translation)	abel ne ekidole ekya mwonyoko weh	id=23826
Lusoga (Translation)	Aberi ni dole wa mwaninha	id=24879
Lusoga (Translation)	Abeli ni doli wa'mwanhinha	id=31009
Oshikwanyama (Translation)	Abel nokapopifa kamumwaina	id=24148
Oshindonga (Translation)	Abel nokapopitha koka mwaina kadhona ke	id=23906
Otjiherero (Translation)	Abel no mbopi jomute kue	id=24176
Rukwangali (Translation)	Abel nosipopisa sampanzendi	id=31496
Runyankore (Translation)	Abeeri Na Dolle Ya  Mwine Nyina	id=24026
Sepedi (Translation)	Abele le mpopi wa sesi wa gagwe	id=33457
Sesotho (South Africa) (Translation)	Abele le popo ya ausi wa hae Palesa	id=33369
