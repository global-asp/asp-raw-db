url:	https://africanstorybook.org/reader.php?id=35036&d=0&a=1
id:	35036
title:	Abel na mwanchi wamdumbu wakhe
author:	Cecilia  Mwalwayo and Mervis  Kamanga
artist:	Jesse Breytenbach
lang:	Citumbuka
level:	Longer paragraphs
lic:	Creative Commons: Attribution 4.0
thumb:	http://africanstorybook.org/illustrations/covers/35036.png
desc:	Cidokoni ciwemi cakukhwaska munthu na mdumbu wakhe

page_text:

P1	Pakaŵa mnyamata zina lakhe Abel. Iye wakajipangira gireta.@@Abel wakaŵavya munthu wakwendeska gireta lakhe lipsa. Wakayowoya kwa mdumbu wakhe Meri wakati, "Nkhukhumba munthu wakwendeska gireta lane. Chonde nipasa mwanchi wako. Wangakhala mu gireta."
P2	Kweni Meri wakati, "Yayi, nkhukhumba mwanchi wane." Meri wakati wamukanizga kutola mwanchi wakhe, Abel wakakwiya comene. Iye wakakola mwanchi nakumuguza.@@Meri wakaguza kawoko kanyakhe ka mwanchi. Abel wakaguza ndipo Meri nayo wakaguza. Kawoko ka mwanchi kakanyosoka!
P3	Meri wakamba kulira nakucimbirira kuŵanyina. "Amama wonani," wakayowoya, "Abel wanguguza na kuzgula kawoko kamwanchi wane. Wakhumbanga mwanchi wane kuti wakhale mugireta lakhe kweni ine nakhumbanga kuseŵera namwanchi wane."@@Anyina ŵakati, "Abel wandacite makora."
P4	Anyina ŵakaghanaghana nthowa yakumusambizgira Abel kuti waleke kukola   vakusewereska vya Meri. Ŵakasanga nthowa.@@Ŵakaluta kwaŵanyawo awo ŵakaŵa ŵadokotala ndipo ŵakayowoya kuti, "Nkhukhumba munovwireko conde." Ŵadokotala ŵakazgola ŵakati, "Mukukhumba wovwiri wuli, ŵabwezi ŵane?"
P5	Ŵanyina ŵakazgola ŵakati, "Mwana wane Abel wanankhalo yiheni madazi ghano. Wazgula kawoko kamwanchi wamdumbu wakhe. Wakwenera kucita nthena yayi.@@Namacero nimuphalirenge kuti wize namwanchi  kwa imwe kuti muwezgerepo kawoko."
P6	"Conde muzakamuphalire Abel kuti wamulipirani panchito iyo mwagwira. Walije ndalama, sono muzakamuphalire kuti wacape galimoto yinu yikulu yira  yikuŵa nacuvu nyengo zose," ŵakayowoya nthena ŵanyina.@@Ŵanyawo ŵakaseka ndipo ŵakayowoya kuti, "Ee–ee! Apo viŵenge makola."
P7	Ŵanyina Abel ŵakawerera kunyumba kwawo. Ŵakamufumba Abel kuti, "Pala walwara panji wapwetekeka ukuluta koci?" Abel wakazgola wakati, "Pala nalwara panji napwetekeka, nkhwenera kuluta kwa ŵadokotala."@@Ŵanyina Abel ŵakati, "Ulikumupweteka mwanchi, sono ukwenera kuluta nayo kwa ŵadokotala."
P8	Sono Abel wakaluta na mwanchi kwa ŵadokotala. "Mwanchi uyu wapwetekeka comene. Amama ŵaniphalira kuti nize nayo kuno kwa imwe. Ŵadokotala, mungaŵikako kawoko kanyakhe kumwanchi uyu?"@@Ŵadokotala ŵakazomera. Ŵakaŵikirako kawoko kanyakhe.
P9	Ŵadokotala ŵakaphalira Abel kuti, "Mwanchi wanakawoko kapsa. Ukwenera kunilipira. Unandalama zilinga?"@@Abel wakazgola wakati, "Conde ŵadokotala, nilije ndalama. Ningakwaniska yayi kumulipirani panchito iyo mwagwira."
P10	Ŵadokotala ŵakati, "Ulije ndalama? Galimoto yane yikulu njakubinkha comene! Ucape galimoto yane. Umo ndimo unilipilirenge."@@Abel wakatola ndowo yamaji na salu yakucapira galimoto. Galimoto yikamutolera nyengo yitali kuti wamale kuyicapa.
P11	Ndipo Abel wakatola mwanchi nakumuwezgera Meri. Ndipo Meri wakakondwa comene wakayowoya kwa Abel wakati, "Ndiwe mulongosi muwemi. Nawonga pakuwezgerako kawoko kumwanchi wane."@@"Mdumbu wane, phepa kuti nkhakwiya na kukupangiska kuti uŵe na citima," wakayowoya nthena Abel.
P12	Kufuma dazi ilo, Abel wakaleka kutola vinthu vyamdumbu wakhe. Kweniso wakayezgeskanga nyengo zose kuti waleke kumukwiyira Meri.@@Abel wakakumbukanga utali wanyengo iyo wakatola kuti wacape galimoto yikulu, yakubinkha ya ŵadokotala. Wakacikaka kuti nivyambula candulo kukwiya na kuswa vinthu.

images:

illustrations/pages/25399.png
illustrations/pages/25393.png
illustrations/pages/25394.png
illustrations/pages/25395.png
illustrations/pages/25396.png
illustrations/pages/25398.png
illustrations/pages/25397.png
illustrations/pages/25399.png
illustrations/pages/25400.png
illustrations/pages/25401.png
illustrations/pages/25402.png
illustrations/pages/25403.png
illustrations/pages/25404.png

translations:

Afaan Oromo (Translation)	Abeeliif Ashaangulliitii Obboleettii isaa	id=35504
Afrikaans (Translation)	Abel en sy sussie se pop	id=37755
Amharic (Translation)	አቤልና የእህቱ አሻንጉሊት	id=21583
Amharic (Translation)	አቤልና የእህቱ አሻንጉሊት	id=21585
Chichewa (Translation)	Abel ndi chidole cha mchemwali wake	id=34950
Chinkhonde (Translation)	Abelo ni cidoli ca mulumbu wake	id=34984
Chitonga (Malawi) (Translation)	Abelu ndi chidoli chamuzichi waki	id=35009
Ciyawo (Malawi) (Translation)	Abelo ni cidole ca alumbu ŵawo	id=35060
Ellomwe (Malawi) (Translation)	Abel na echidolle ya murokoriye	id=35094
English (Original)	Abel and his sister's doll	id=21513
English (Adaptation)	Abel and his sister's doll (Colour-in)	id=21518
French (Translation)	Abel et la poupée de sa sœur	id=33148
isiXhosa (Translation)	U-Abheli nonodoli kadade wabo	id=37838
isiZulu (Translation)	U-Abel nonodoli kadadewabo	id=37717
Kanuri (Translation)	Ngwalimi-a Fero Karamabe Yanzǝganabe-a	id=32287
Khoekhoegowab (Translation)	Abeli tsî ǃgâsas di popis tsîra xa	id=24666
Kinyarwanda (Translation)	igikinisho cya mushiki wa Abeli	id=23375
Kiswahili (Translation)	Abeli na mwanasesere wa dadake	id=34487
Luganda (Translation)	Abelli ne dolle ya mwanyinaze	id=23013
Lugwere (Translation)	abel ne ekidole ekya mwonyoko weh	id=23826
Lusoga (Translation)	Aberi ni dole wa mwaninha	id=24879
Lusoga (Translation)	Abeli ni doli wa'mwanhinha	id=31009
Oshikwanyama (Translation)	Abel nokapopifa kamumwaina	id=24148
Oshindonga (Translation)	Abel nokapopitha koka mwaina kadhona ke	id=23906
Otjiherero (Translation)	Abel no mbopi jomute kue	id=24176
Rukwangali (Translation)	Abel nosipopisa sampanzendi	id=31496
Runyankore (Translation)	Abeeri Na Dolle Ya  Mwine Nyina	id=24026
Sepedi (Translation)	Abele le mpopi wa sesi wa gagwe	id=33457
Sesotho (Lesotho) (Translation)	Abele le popi ea ausi oa hae	id=36336
Sesotho (South Africa) (Translation)	Abele le popo ya ausi wa hae Palesa	id=33369
Siswati (Translation)	Abel namdoli wadzadzewabo	id=33394
Tshivenḓa (Translation)	Avhele  na mpopi wa khaladzi awe	id=34293
Xitsonga (Translation)	Hlanganani na n'wampopi	id=34160
