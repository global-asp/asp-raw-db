url:	http://africanstorybook.org/reader.php?id=12168&d=0&a=1
id:	12168
title:	Intombazane Eyayikuthanda Ukukhuluma
author:	Zimbili Dlamini
artist:	Jesse Breytenbach
lang:	isiZulu
level:	Longer paragraphs
lic:	Creative Commons: Attribution 4.0
thumb:	http://africanstorybook.org/illustrations/covers/12168.png
desc:	Endaweni ethile kwakuhlala intombazanyana nomndeni wayo. Le ntomazanyana yayikhuluma kakhulu yize umama wayo wayeyixwayisa ngalesi senzo sayo. Ngelinye ilanga ithunyiwe yahlangana nempisi

page_text:

P1	Kudala kwakukhona intombazanyana,  igama layo kunguNomzamo. Wayekuthanda ukukhuluma. Umama wakhe wayemxwayisa ngokukhuluma kakhulu. UNomzamo akamlalelanga umama wakhe.
P2	UNomzamo unobabekazi ohlala kwesinye isigodi. Ngelinye ilanga ubabekazi wagula kakhulu.
P3	Umama kaNomzamo  wayematasatasa kakhulu ngalelo langa. Kwase kuntambama kakhulu lapho ethuma uNomzano ukuthi ahambisele ubabekazi wakhe ukudla.
P4	Endleleni uNomzamo wahlangana noSgidi,  impisi eyayizishintshe yaba ngumuntu.
P5	USgidi wabuza,  "Uphetheni?" "Inyama,  amaqanda nobisi," kuphendula uNomzamo. Wayesekhohliwe. Umama wakhe wayemxwayisile ukuthi angatsheli muntu ukuthi uphetheni.
P6	UNomzamo watshela uSgidi impisi ukuthi uhambisela ubabekazi wakhe ogulayo ukudla. Impisi yaconsa amathe lapho izwa iphunga lenyama eyayiphethwe nguNomzamo.
P7	Impisi yagijima ngejubane ijahe phambili kubabekazi wakhe.
P8	Yacathama yangena endlini yafike yamgwinya ubabekazi. Yathatha ingubo yakhe yokulala,  yazemboza.
P9	Wafika uNomzamo kuthule kuthe cwaka endlini. Wangena ngaphakathi wamemeza ethi,  "Babekazi ukuphi?"
P10	Akatholanga mpendulo,  waqhubeka wangena egumbini lakhe lokulala. "Ngubani-ke lo ozemboze ngengubo enkulu kangaka?"
P11	"Babekazi kungani unezindlebe ezinkulu kangaka?" kubuza uNomzamo. USgidi impisi waphendula ngaphansi kwengubo wathi,  ''Zinkulu ukuze ngizwe kahle.
P12	"Kungani amehlo akho emakhulu kangaka?" USgidi waphendula wathi,  "Ngifuna ukukubona kahle."
P13	Ekugcineni uNomzamo wabuza wathi,  "Hhayi-bo! Kungani umlomo wakho umkhulu kangaka namhlanje?" USgidi waphendula wathi,  "Ngifuna ukukugwinya kahle." USgidi impisi wagxuma embhedeni,  wabamba  uNomzamo wamgwinya.
P14	Ngenxa yokuthi uNomzamo wayekhuluma kakhulu,  wakhuluma nasesiswini  sempisi. Wayebuza imibuzo eminingi.
P15	USgidi yamkhathaza imibuzo eminingi kaNomzamo. Waze wanquma ukumhlanza amkhiphele ngaphandle.
P16	UNomzamo nobabekazi wakhe basindiswa abantu bendawo. Kusukela ngalelo langa uNomzamo akaphindanga wakhuluma kakhulu nabantu angabazi.

images:

illustrations/pages/9449.png
illustrations/pages/9393.png
illustrations/pages/9392.png
illustrations/pages/9394.png
illustrations/pages/9395.png
illustrations/pages/9448.png
illustrations/pages/9449.png
illustrations/pages/9450.png
illustrations/pages/9445.png
illustrations/pages/9447.png
illustrations/pages/9446.png
illustrations/pages/9451.png
illustrations/pages/9452.png
illustrations/pages/9453.png
illustrations/pages/9522.png
illustrations/pages/9523.png
illustrations/pages/9455.png

translations:

Afrikaans (Translation)	Kalabushe Die Spraaksame Meisie	id=11393
Afrikaans (Translation)	Kalabushe Die Babbelkous	id=20072
ChiTonga (Translation)	Kalabushe Mukanazi	id=18647
CiNyanja (Translation)	Kalabushe Musikana Wokambisisa	id=18666
Dhopadhola (Translation)	Nyakawululu Ja Cut Wac	id=15760
English (Translation)	Kalabushe the Talkative	id=9526
French (Translation)	Kalabushe, La Bavarde	id=10842
IciBemba (Translation)	Kalabushe Umukashana Uwaleelandisha Saana	id=18685
isiNdebele (Translation)	Ufikile Okhulumela Futhi	id=13057
isiXhosa (Translation)	Unandipha Intombazana Elincoko	id=17578
isiZulu (Translation)	Ukalabushe Intombazanyana Ekhuluma Kakhulu	id=10130
isiZulu (Adaptation)	Uzama Intombazanyana Ekhuluma Kakhulu	id=13600
Kinyarwanda (Translation)	Kabanyana, Gacuma K’Amagambo	id=17465
Kiswahili (Original)	Kalabushe, Chiriku	id=9259
Kiswahili (Adaptation)	Chiriku	id=18417
Lugwere (Translation)	Kadondi Omutumulitumuli	id=16191
Lunyole (Translation)	Neŋamba	id=16422
Lusamia (Translation)	Kalabushe Mulomi Lomi	id=9670
Portuguese (Translation)	Kalabushe a Tagarela	id=16654
Sepedi (Translation)	Kalabuše Wa Go Bolela Kudu	id=18164
Sesotho (South Africa) (Translation)	Moitheri Ya Buang Haholo	id=20034
Setswana (Translation)	Katlego, Mosetsana Yo O Buang Thata	id=15044
SiLozi (Translation)	Kalabushe Mukanazi	id=18726
Tshivenda (Translation)	Kalabushe  Muambi Wa Biko	id=18193
Xitsonga (Translation)	Khalabushe Wo Vulavula Ngopfu	id=18873
