url:	http://africanstorybook.org/reader.php?id=17267&d=0&a=1
id:	17267
title:	Ng’Itatam Ka Apa
author:	ECD Teachers Turkana County
artist:	Jacob Kono
lang:	Ng’aturkana
level:	First paragraphs
lic:	Creative Commons: Attribution 4.0
thumb:	http://africanstorybook.org/illustrations/covers/17267.png
desc:	Ng’itatam apa ta ng’ide luarei.

page_text:

P1	Kolong ang'orot ayei apa ka ng'ide lusapa ng'iarei.
P2	Akwaar apei abu tonyarau ng'isapa lu tama,  "Ng'ide kang,  anang ayong ng'irua luatonia. Ering'a nyetona asaki anyun esi anadakarin kus kapesi toduko ng'awiyei kus elap epei arumoret tobong'ut."
P3	Apet topudosi. Abu loeking'aren toyep ng'akito alokwaas erot ani erumor toduk anewi naapolon.
P4	Abu loang'iarei topudo nikalapatan kisiek eboyor loajokon ka ng'adakarin nace. Tolot lotung'a lugelayek nakaneni abu tarau epei ang'adakarin kang'una.
P5	Adaunet elap,  apot ng'ikaitotoi luarei ng'ulu tobong'ut nikapakec. Abu apakec tama,  "Itemokin iduko esi ng'awiyei kusia?" Totacut tamasi,  "Ee,  kiduk."
P6	Abu apakec kirukosi ka edia loapolon. Abu torukou edia keduk ng'ikais. Aniirimit apakec ng'ikais,  "Abu king'itakin tama eyei itwan nea?" Totac tama,  "Emam."
P7	Kirimo konapei,  ing'ita ebala,  "Eyakae nea?" Tama nabo,  "Emam."
P8	Abu akoro toduik apakec lokijon kotere emam itwaan anadakar kang'ina niipokini apakec.
P9	Ekisidi kang'una,  abu edia lo eking'aren torik kec. Nadakarin nakolong abu ng'es tonaikinotor kang'itung'a. Anang'et neni,  abu tolimok ng'itung'a ang'adakarin kang'ina tama,  "Apakakang lo katalokatokang." Ekisidi kaneni apon kipeyeunae keci lokijon,  taarakinae emesek ka ng'amuja nace.
P10	Apot toloto nawi nace na ang'aarei. Tosubakinae loger awi anace anaeking'aren.
P11	Arumoret akimuj apot kimwoko ekisidi tobong'o loreria kec.
P12	Abu apakec tama,  "Akiroit nadira nakolong etamit ayong ng'esi na. Meere adukor ang'akais anakaalak kori anaajokak. Aria ekitetemes eboyor aloajokon ka ng'itung'a daang."

images:

illustrations/pages/17114.png
illustrations/pages/17103.png
illustrations/pages/17104.png
illustrations/pages/17105.png
illustrations/pages/17106.png
illustrations/pages/17107.png
illustrations/pages/17108.png
illustrations/pages/17109.png
illustrations/pages/17110.png
illustrations/pages/17111.png
illustrations/pages/17112.png
illustrations/pages/17113.png
illustrations/pages/17114.png

translations:

Afaan Oromo (Translation)	Gorsaa Abbaa	id=18944
English (Original)	Father's Advice	id=17266
Kiswahili (Translation)	Mawaidha Ya Baba	id=19403
