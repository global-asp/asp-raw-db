url:	http://africanstorybook.org/reader.php?id=2777&d=0&a=1
id:	2777
title:	Eneikunúnye Enkéwarie Emurúa E Opio
author:	Leonard Kotikash
artist:	Wiehan de Jager
lang:	Maa
level:	Longer paragraphs
lic:	Creative Commons: Attribution 3.0
thumb:	http://africanstorybook.org/illustrations/covers/2777.png
desc:	There is no night time in Opios village. One day he goes hunting and arrives at a place he doesnt know. When night falls there

page_text:

P1	Óre apá té ápa,  néméátai enkewaríé te múrúa é Opio. Ore peê énáúrû iltunganá néírura. Óre peê einyotóto néasishó.
P2	Óre nabô olóng nélo Opio éríkítô ildíein lenyéna eng'óróré. Nédol ildíéîn enkoilií,  néíteru áamir. Nésuj Opio. Nékuet olêng omenáura,  néton ayeng'iyeng'á. Néítokí adumunyé akúét,  káke eitú éínépû ildíein lenyéna.
P3	Óre etulusoitíe inkólóng'i kumók,  nébaya enkanasâ. Nébaikí enkají nabô. Néínepu olopény. Néínosáki eneing'úaa. Néjokí,  "átímíra enkoilií te enkatá náado nánaúre,  nááta enkuré. Káyieu enáyéng'íyéng'aré." Néwalikí ilô páyian ajokí,  "íyeng'iyeng'ayú." Néng'as aishó enkáré náôk aár enkuré. Néílep airurá.
P4	Néjo áínyótóto,  meékure dúóó edolishó aitobirakí. Nébol,  néíken,  nébol,  néíken inkonyék. Néjo éíshóó iló páyian entóki torrónô metóoko. Nébuak ajó,  "imeékure adólisho aitobirakí." Néwalikí iló páyian ajokí,  "imeáta inkonyék ínonó enyamáli,  kéíkewaríé tenákatá. Kélotú enkéwarie tenélusóo endámâ."
P5	Néíkilikúanu Opio imbáa kúmok naáípirta enkewaríé. Nényoru olêng enkewaríé. Nétoní áairo omekényu. Néítokí abík peê esipú enaikunúnye enkéwarie.
P6	Nejoki olaiguanani Opio,  "Shomo emanyata inyi tendeipa etaisere. Kake minang' ake silig. Ore ake piinang' silig,  neshuko enkewarie. Kake ore pee iing'orr dukuya,  nekisuju enkewarei."
P7	Nias Opio enaa enatiakaki. Neiteru alo emanyata enye tendeipa. Keyie apa nenang' silig. Kake eitu enang'.
P8	Ometoduaa taa ninye ade emanyata enye o lchoreta lenyenak.  Ore peedoli Opio,  neurishoyu iltung'anak. Neitru aabuaku ejo "Opio kainyoo iyawua?"  "Ore ena toki nikisujita naa kiarr iyiook." Neurishoyu sininye Opio. Nenang' silig neing'orr enkewarie.
P9	"Kaa keeya iyaka yiook Opio?" Neikilikuan ole nkapu lenye. "Kainyoo ena toki namisimis nekisujita?" Neikilikuan enkanashe ng'otonye. Nejoki Opio,  "Ilchoreta lainei,  keji ena toki namisimis enkewarie. Ore pee lotu ewang'an nekiasisho ore peelotu enkewarei,  nekiyeng'iyeng'a. Iwureishosho tenakata nawureisho apa sinanu. Kake iponunu ake aamoku ninyorruru enkewarei."
P10	Naa nnji apa eikununye enkewarie emanyata oo Opio.

images:

illustrations/pages/1130.png
illustrations/pages/1131.png
illustrations/pages/1132.png
illustrations/pages/1133.png
illustrations/pages/1134.png
illustrations/pages/1135.png
illustrations/pages/1136.png
illustrations/pages/1130.png
illustrations/pages/1137.png
illustrations/pages/1138.png
illustrations/pages/1139.png

translations:

Afrikaans (Translation)	Hoe Die Nag Aan Opio Se Dorp Gekom Het	id=11503
Ekegusii (Translation)	Buna Obotuko Bwachete Ase Ekenyoro Ki’Opio	id=2372
English (Original)	How Night Came to Opio's Village	id=2102
French (Translation)	Comment La Nuit Vint Au Village D’Opioc	id=10841
Kikamba (Translation)	Ũndũ Kĩvindu Kyokie Ndũanĩ Ya Opio	id=2373
Kiswahili (Translation)	Jinsi Usiku Ulivyoingia Kijiji Cha Opio	id=8690
Kiswahili (Translation)	Usiku Unaingia Kijijini	id=16587
Luganda (Translation)	Engeri Ekiro Gye Kyajja Ku Kyalo Kya Kajoba	id=2375
Lugbarati (Translation)	Ini Eca Opio Vile Angua Ngoni Ngonia	id=2388
Lumasaaba (Translation)	Isaambo Isi Shishiilima Sheetsila Mu Shaalo Sha Opio	id=3112
Lunyole (Translation)	Engeri Eyi Owiire Wajamo Mu Hitahere Hya Watindi	id=2389
Lunyole (Translation)	Esambo Eyi Wire Wajaambo Muhitehere Hy’Opio	id=8692
Ng’aturkana (Translation)	Kona Abunio Aribu Nadakar a Opio	id=2390
Oluwanga (Translation)	Shinga Eshiro Shietsa Mulukoba Lwa Opio	id=2391
