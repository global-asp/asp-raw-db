url:	https://africanstorybook.org/reader.php?id=38252&d=0&a=1
id:	38252
title:	Gerogal bee saafoore
author:	Yunuusa  Yaakubu
artist:	Wiehan de Jager
lang:	Fulfulde Mbororoore
level:	First paragraphs
lic:	Creative Commons: Attribution 4.0
thumb:	http://africanstorybook.org/illustrations/covers/38252.png
desc:	Naane

page_text:

P1	Ndenno gerogal bee saafoore e ɗi coobiri soosey. E ɗi njooɗi nder jam bee colli luttuɗi fuu. Ammaa walaa fiirooru nder maaji.
P2	Sey nyalnde feere weelo waɗi e leydi ndin. Doole saafoore wanca daayiiɗum ngam heɓa ko nyaamata. Nde nde warti, nde somi ɓuri semmbe. Sey saafoore wi'i, "Haani mi heɓta no mi wancirta bee koyɗum, bannda iri saɗirma ɗu'um."
P3	Fini, gerogal siwtake jam, dabare wonnde waraningal. Ngal fuɗɗi subtugo liiliiji januɗi diga colli fuu. Gerogal wi'i, "Nyootenɗi dow biyeeli meeɗen, foti ɗum ɗustana'en mbidu wancugo."
P4	Saafoore tan marno baatal nder wuro ngon, sey nde fuɗɗi nyootugo. Nde nyootani hoore maare biyeeli boɗɗi soosey, sey nde fiiri dow gerogal. Gerogal wuƴi baatal, ammaa yeeso seɗɗa, ngal somi nyootugo. Sey ngal resi baatal dow danki, ngal nasti kicin ngam defango ɓikkon maagal.
P5	Ammaa colli luttuɗi ngi'i no saafoore fiiriri dow koo ɗume. Sey ɗi ƴami gerogal baatal ngam nyootugo biyeeli maaji kannji fuu. Yeeso seɗɗa colli keewi asama, e ɗi piira koo toye.
P6	Nde sonndu sakitiindu wartiri baatal, gerogal walaa ɗon. Sey ɓikkon maagal njaɓi baatal, kon ngaɗi ka fijirgongal. Nde kon comi fijirde, kon acci baatal nder njaareendi.
P7	Nyalowmaare nden sey saafoore warti jahaangal, ƴami baatal ngam wo''ingo biyeeli maagal lostiiɗi. Gerogal sey raari dow danki, raari nder kicin, raari yaasi suudu ammaa ngal yi'aayi baatal.
P8	Gerogal tori saafoore, "Useni hokkam nyalnde go'o, nden a wo''inay biyeeli maaɗa, piira fahin, ndaaroya nyamdu." Saafoore wi'i, "Nyalnde go'o kap. Taa yi'aayi baatal ngal, a yoɓirayyam ɓinngel maaɗa gootel."
P9	Fini, nde saafoore so''oyi, nde tawi gerogal e wera njaareendi ammaa baatal yi'aaka. Sey saafoore fiiri maja, wifti ɓinngel gerogal gootel, dillidi. Daga ɗon, nde saafoore wanngani gerogal fuu, sey tawa e ngal wera njaareendi, e ngal ɗaɓɓita baatal.
P10	Warti, no mbeelu biyeeli saafoore njanirta e leydi, gerogal sey waggina ɓikkon maagal, "Cottee e njayri, mburtee babal njaareendi!" Sey kon njaaboo, "Naa' min yinnaaɓe, min ndoggay."

images:

illustrations/pages/1801.png
illustrations/pages/1802.png
illustrations/pages/1803.png
illustrations/pages/1804.png
illustrations/pages/1805.png
illustrations/pages/1806.png
illustrations/pages/1807.png
illustrations/pages/1808.png
illustrations/pages/1801.png
illustrations/pages/1809.png
illustrations/pages/1810.png

translations:

Arabic (Translation)	الدجاجة والنسر	id=21855
Aringati (Translation)	Áũ Kí Yúkú Be	id=9707
Ekegusii (Translation)	Engoko Ne’Kebaki	id=2362
English (Original)	Hen and Eagle	id=2084
English (Adaptation)	Hen and Eagle (Colour-in)	id=32531
Kakwa (Translation)	Sukuri seku Yugu	id=9062
Kinyarwanda (Translation)	Inkoko na sakabaka	id=17463
Luganda (Translation)	Wankoko ne Wakamunye	id=2364
Lugbarati (Translation)	A’U Pi Yuku Be	id=2366
Lugbarati (Official) (Translation)	A’Ú Pi Yúkú Be	id=8792
Lumasaaba (Translation)	Ingokho ni Ikhosi	id=3110
Lunyole (Translation)	Engoho Ni Haŋungu	id=2365
Lusoga (Translation)	Wankoko ni Waikoli	id=27665
Persian (Afghanistan) (Translation)	عقاب و ماکیان	id=33652
Portuguese (Translation)	A Galinha E a Águia	id=16566
Rutooro (Translation)	Enkoko N’Ekihungu	id=14926
