url:	http://africanstorybook.org/reader.php?id=18741&d=0&a=1
id:	18741
title:	Mulena Kayanja Ni Mwana Wa Hae Wa Musizani
author:	Limbali Muyendekwa
artist:	Natalie Propa
lang:	SiLozi
level:	Longer paragraphs
lic:	Creative Commons: Attribution 3.0
thumb:	http://africanstorybook.org/illustrations/covers/18741.png
desc:	Litangu lalilato labumai la mwana mulena ‘mukwae’ ya latelela pilu ya hae ising’i litaelo za bondatae.

page_text:

P1	Kale kwa simuluo,  nekuna ni mulena yana bizwa Kayanja. Napila mwa muleneng'i ni musala hae nimwana wae wa musizani mukwae Apenyo. Mukwae Apenyo neli musizani omunde ahulu kuli muuna ni muuna nabata kumunyala. Kono mulena nabata malobolo amang'ata maswe ya mukwae wa hae.
P2	Kwatuko ni muleneng'I wa mulena Kayanja neku pila mulena yabizwa Aludah yo muhulu. Nabizwa yomuhulu kakuli mutu kaufeela namufa likuta. (Nana ni buhali ahulu ku mutu yana sa mufi likuta.) Musali wa mulena Aludah nasashwile onafa mi nabulailwe kibutu bwa litomapa kappa malalia mi hape muna Aluda nabata kunyala musali yo mung'wi.
P3	Kono kuli mulena yanunile aya ku mulena Kayanja kuyolifa masheleng'i abufumu amwana wa mulena yena mukwae. Fo inge basambolisana baana ba babeli fa teko yakulifa,  mutanga wa musali yena Kakembo abautwa mwa ngambolo yabona. Mutanga Kakembo nebautwana haulu ni Mukwae Apenyo.
P4	Mulena Aludah alumela kufa bufumu bwa hae fa hali 'hafu' ku Mulena Kayanja,  kukopanya ni ndonga,  niyona neibeilwe fa bufumu bwa malobolo analifiwa. Kuitukiseza za sinawenga neli lukisizwe kakunutu fahali ya mulena Aludah ni mulena Kayanja. Mulena Kayanja naziba kuli mwana hae mukwae Apenyo ana kutabela kalitukiso ze.
P5	Ase kusiyezi sunda iling'wi sisikafita kale sinawenga,  mutanga Kakembo aya ku mukwae Apenyo. "Mulikani mukwae,  bondatao balukisize sinawenga sa hao ni mulena Aludah,  hape sikaba mwa sunda iling'wi yese isiezi," abulela Kakembo.
P6	Mukwae Apenyo akomoka ahulu mane lwa pili nasazibi zakweza. Kono asanana,  "Anina kunyala mulena Aludah,  muuna yale yomukima. Alina kwezahala! Niswanela kuya kakwankufa ku Trevor nikubona zakona kweza lusikalieha." Trevor neli yena nyazi wa Apenyo.
P7	Busihu onabo Apenyo atoba mwa lapa. Kuli kambe bondatae nebazibile kono aya kambe neba nyemile maswe. Amata inge ashela shela mwa mushitu otibani nibunsu mwa machwe nili cechani mane ayofita ku Trevor. Afita kwandu ya hae na katezi mi naswelwi ki tala ni linyolwa.
P8	"Mulatiwa waka king'i aumata cwana mwa musipili omutelele unosi ka nako ye yabusihu?" abuza Trevor. Amufa mezi akunwa niku mulumeleza kupumula. Trevor napalelwa kucinahala ana salibelezi Apenyo kuli akandeke.
P9	"Mukwae waka hape kibutata bufi?" abuza Trevor. Apenyo abuela kakutosaela nikubulela kakusaba nitabo,  "Bondate babata kuninyalisa ku mulena Aludah yomuhulu. Kono anikoni kunyala silengwami sa muuna yale. Trevor,  na nibata wena kuli uninyale ni ahuli mubotana. Niitukisize kunyanda. Nakulata."
P10	"Kono mukwae anina sakulifa kwa malobolo ahao,  waziba niwena," abilaela Trevor. Apenyo ahalaba,  "Naziba,  kono kiwena feela yakona kuni nyala." Anahana fa kanako kakanyinyani nikubulela,  "Aluye kumufuluwi Katega alusilise fabuse yanuka. Alukaeza cwalo lukatoba nikusaboniwa ku bondate."
P11	Kwamulaho kwa muleneng'i bamutonda Apenyo mi alaela batanga ba hae kuli bamubataule mwa munzi kaufela. Masole ni baliteli bamulena nibatu kaufela balika kubata kono bapalelwa kumufumana Mukwae Apenyo. Bakutela ku mulena nikumubulelela kuli Apenyo nasabonwi. "Kanti ye amuye mwa mushitu muyomubata," alaela Kayanja. Nanyemile maswe.
P12	Anebaliba kwa nuka bo mukwae Apenyo ni Trevor kakwankufa,  malu apula akala kukwala lihalimu mi ba ankufa kataha kwa likamba. Pula yetuna neitaha.
P13	 Katega mufuluhi ni mubeti wa mikolo nabeta mukolo wa hae balilato labona abaliba kuyena. Trevor abulelela Kategga kuli abasilise fabuse anuka. Kategga ahana kubasilisa,  abataluseza kuli nekutaha pula yetuna ahulu nikuli nekusabisa kusila.
P14	Trevor ataluseza Kategga kazene basilela fabuse. Akena mwapokoto ya hae nikuzwisa keta nikufa Kategga. Abona cwalo Kategga nikuhutwa litangu labona nikubona keta yende,  abashwela makeke. Alumela kubasilisa fabuse ni anekusiyo hande kusila bakeng'isa moya omaswe.
P15	Kategga asunda mukolo bukaufi nikubabulelela kuli bakene mwamukolo. Ananula silabo sa hae nikukala kufuluha. Abatofita malena bo Kayanja nibo Aludah fa likamba,  babona batu babalalu inge basila nuka mwa mukolo. Baziba kuli balatiwa bababeli nebatobile.
P16	Moya omutuna wafefaula mukolo wa Kategga mi apalelwa ku ukotopa hande,  mi mulena Kayanja ababiza kalizwi lelipahami,  "Apenyo,  amukute kwa mulaho! Anina kumifa koto kapa kaufela amina ni Trevor." Kono nebali yehile. Mukolo watiba nibatu babalalu baposezwa mwa mezi atungile abuba ahulu nimandinda. Batiba kaufeela. Kuzwa lizazi leo,  mutu kaufeela nakona kunyala mutu ufi kapa ufi kusina ketululo mwamu leneng'i,  mufumi kapa mubotana.

images:

illustrations/pages/10069.png
illustrations/pages/10074.png
illustrations/pages/10063.png
illustrations/pages/10064.png
illustrations/pages/10065.png
illustrations/pages/10066.png
illustrations/pages/10067.png
illustrations/pages/10069.png
illustrations/pages/10070.png
illustrations/pages/10071.png
illustrations/pages/10072.png
illustrations/pages/10211.png
illustrations/pages/10075.png
illustrations/pages/10076.png
illustrations/pages/10077.png
illustrations/pages/10078.png
illustrations/pages/10079.png

translations:

Afrikaans (Translation)	Koning Kaja en Sy Dogter	id=20076
Akuapem Twi (Translation)	Ɔhempɔn Kayanja Ne Ne Babea	id=18462
Asante Twi (Translation)	Ɔhene Kayanja Ne Ne Babaa	id=18222
ChiTonga (Translation)	Mwami Kayanja Amwanaakwe Musimbi	id=18652
CiNyanja (Translation)	Mfumu Kayanja Namwana Wake Musikana	id=18670
Dagaare (Translation)	Naa Kayanja Ne O  Pɔgeyaa	id=17774
Dagbani/Dagbanli (Translation)	Naa Kayanja Mini O Bipuɣiŋga	id=18161
Dangme (Translation)	Matsɛ Kayanja Kɛ E Bi Yo Ɔ	id=18341
Dhopadhola (Translation)	Kere Kodi Nyare	id=18750
English (Original)	King Kayanja and His Daughter	id=10210
Ewe (Translation)	Fia Kayanja Kple Via Nyɔnuvi	id=18172
Fante (Translation)	Ɔhen Kayanja Na Ne Babasia	id=18492
French (Translation)	Le Roi Kayanja Et Sa Fille	id=12664
Ga (Translation)	Maŋtsɛ Okaija Kɛ Ebiyoo Lɛ	id=18336
Gonja (Translation)	Ewura Kayanja Nε Mobe Ebichesobi	id=18214
IciBemba (Translation)	Imfumu Kayanja Noomwana Waiko Umwanakashi	id=18675
isiNdebele (Translation)	Ikosi Umjekejeke Nendodakazi Yakhe	id=13054
isiXhosa (Translation)	Ikumkani Ukayanja Nentwazana Yakhe	id=17574
isiZulu (Translation)	Inkosi Undabenhle Nendodakazi Yayo	id=16472
Kasem (Translation)	Pɛ Kayanja De O Bukɔ	id=18228
Kiswahili (Translation)	Binti Wa Mflame Kayanja	id=12899
Mampruli (Translation)	Naaba Kayangya Ni U Bipuŋŋa	id=19353
Ng’aturkana (Translation)	Ekapolon Kayanja Ka Nakookeng	id=12922
Nzema (Translation)	Belemgbunli Kayanja Nee Ɔra Raalɛ Ne	id=18422
Oluwanga (Translation)	Omukhana Wo Omwami Kayanja	id=12954
Portuguese (Translation)	O Rei Kayanja E a Súa Filla	id=13644
Portuguese (Translation)	O Rei Kayanja E a Sua Filha	id=16719
Sepedi (Translation)	Kgoši Kayanja Le Morwedi Wa Gagwe	id=18163
Sesotho (South Africa) (Translation)	Morena Kadi Le Moradi Wa Hae	id=20035
Setswana (Translation)	Kgosi Mothupi Le Morwadiagwe	id=14957
Tshivenda (Translation)	Thovhele Kayanja Na Ṅwananyana Wawe	id=18277
Xitsonga (Translation)	Hosinkulu Kayanja Na Nhwanyana Wa Yena	id=18872
