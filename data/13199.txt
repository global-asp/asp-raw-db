url:	http://africanstorybook.org/reader.php?id=13199&d=0&a=1
id:	13199
title:	Libhubezi Liyagula
author:	Nombuso Mabaso and Thobile Mkhonto
artist:	Claudio Molina
lang:	siSwati
level:	First paragraphs
lic:	Creative Commons: Attribution 3.0
thumb:	http://africanstorybook.org/illustrations/covers/13199.png
desc:	Inkhosi Bhubezi liphetfwe sifo lesisabekako. Ngabe logwaja utawukhona kumelapha na?

page_text:

P1	Ngalelinye lilanga tonkhe tilwane tasendle tahlangana titewukhetsa inkhosi. Tatsatsa sincumo sekutsi libhubezi libe inkhosi.
P2	Kubungata kukhetfwa kwenkhosi lensha,  taba nemcimbi lomkhulu lowatsatsa liviki lonkhe. Tadla,  tanatsa,  tacula tabuye tadansa.
P3	Ekupheleni kwemcimbi,  tonkhe tilwane tabuyela emakhaya.
P4	Inkhosi bhubezi nayo yabuyela ekhaya. Ngelilanga lelilandzelako,  ngalesikhatsi impisi ifika endlini yenkhosi,  yatfola inkhosi isembhedzeni igula. Inkhosi (yabeka ngelivi lelibutsakatsaka) yatsi,  "Nginesifo lesimatima angati kutsi kumele ngenteni."
P5	Impisi yatsi,  "Awu ungakhatsateki nkhosi. Logwaja utawulati likhambi lekwelapha lesifo."
P6	Inkhosi yase iyamamatseka yabuye yatfumela impisi kutsi iyobita logwaja.
P7	Impisi yagijima yayobita logwaja. Yafika kulogwaja yatsi,  "Asambe siye enkhosini ngobe inkhosi iyagula. Ingitfume kutsi ngitokubita." Logwaja wajaha endlini yenkhosi.
P8	Inkhosi yatsi, "Ngijabule kakhulu kukubona sitsandvwa sami logwaja. Ngikubitile ngobe imphilo yami isengotini. Nginesifo lesingalapheki. Impisi ingitjele kutsi wena unalo likhambi lekwelapha lesifo sami."
P9	Libhubhezi laphendvula latsi,  "Ungakhatsateki logwaja ngekungatfolakali kwalomutsi. Tinyoni letindizako ngito letitawubanjwa. Kwanyalo sitekele ngalomutsi!"
P10	Logwaja waphendvula watsi, "Ewu! Nkhosi yami,  nangitsi lomutsi awutfolakali angisho kutsi ukhashane. Wena kute ulapheke kanye nje,  kufanele utigcobise ngenhlitiyo yempisi."
P11	Impisi yatsi nayiva loko,  yacala yachachatela. Ngobe nguye lotjele inkhosi kutsi logwaja unawo umutsi wekwelapha lesifo. Akunamsita ngalutfo kutsi aphikise logwaja mayelana nalomutsi.
P12	Yase impisi iyabaleka. Kute kube ngunamuhla,  impisi itsandza kudla bologwaja kepha atihambelani nemabhubesi.

images:

illustrations/pages/10217.png
illustrations/pages/10213.png
illustrations/pages/10214.png
illustrations/pages/10215.png
illustrations/pages/10216.png
illustrations/pages/10217.png
illustrations/pages/10218.png
illustrations/pages/10219.png
illustrations/pages/10220.png
illustrations/pages/10221.png
illustrations/pages/10223.png
illustrations/pages/10224.png
illustrations/pages/10225.png

translations:

siSwati (Translation)	Libhubesi Liyagula	id=17532
