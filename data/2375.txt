url:	http://africanstorybook.org/reader.php?id=2375&d=0&a=1
id:	2375
title:	Engeri Ekiro Gye Kyajja Ku Kyalo Kya Kajoba
author:	Rev Joseph M Katabaro
artist:	Wiehan de Jager
lang:	Luganda
level:	Longer paragraphs
lic:	Creative Commons: Attribution 3.0
thumb:	http://africanstorybook.org/illustrations/covers/2375.png
desc:	Opio comes from a family of hunters. On his first day of the hunting experience

page_text:

P1	Edda ennyo tewaali kiro ku kyalo Kajoba kw'abeera. Abantu bwe bakoowanga,  nga beebaka ate bwe baazukukanga nga bakola emirimu gyabwe.
P2	Lwali lumu,  Kajoba n'agenda n'embwa ze okuyigga. Waba waakayitawo akaseera katono embwa ze ne zitandika okugoba engabi. Kajoba naye yagoberera embwa ze era n'addukira ebbanga eriwera. Buli lwe yawuliranga ng'akooye ng'awummulamu ate oluvannyuma n'addamu buto okudduka. Wabula,  embwa ze zaamulema okusanga.
P3	Ng'addukidde ennaku eziwera,  waliwo ekyalo kye yatuukamu. Yatuukirira amaka agamu n'agamba nnyinimu nti,  "Mmaze ebbanga nga ngoba engabi naye mpulira nga nkooye nnyo. Njagala kuwummulamu." Omusajja n'amugamba nti,  "Tuula wansi owummule. Oyagala nkuwe ku mwenge onyweko?" Kajoba ennyonta yali emuluma nnyo era bw'atyo n'angwako ku mwenge. Bwe yamala n'agenda ne yeebaka.
P4	Kajoba yagenda okuzuukuka nga tasobola kulaba. Yatemereza emirundi egiwera naye era nga talaba. Kye yava agamba omusajja nti,  "Wampadde ekintu ek'okunywa ekibi,  sikyasobola kulaba bulungi." Omusajja n'amuddamu nti,  "Tolina buzibu bwonna,  kati obudde bwa kiro. Tolabanga ku kiro? Obudde bw'emisana bwe bugenda,  ekiro nga kijja."
P5	Kajoba yabuuza ebibuuzo bingi ebikwata ku budde bw'ekiro. Yatandika okwagala ennyo ekiro. Ku olwo,  ye ne mukwano gwe omupya baanyumya ne bakeesa okutuusa ku makya. Yasalawo abeere naye olunaku olulala asobole okulaba engeri ekiro gye kijja.
P6	Enkeera yabuuza mukwano gwe nti,  "Nnyinza ntya okutwala ekiro ku kyalo ky'ewaffe? Njagala n'abantu bange balabe ku kiro." Omusajja n'amuddamu nti,  "Obudde bwe bunaatandika okuziba olwaleero,  ng'otambula ng'oddayo ku kyalo kyo. Bw'onootambula n'otadda mabega,  ekiro kijja kukugoberera. Naye toteekwa kutunula mabega. Bw'onootunula emabega,  ekiro kijja kugenda."
P7	Kajoba yakolera ddala ng'omusajja bwe yamugamba. Akawungeezi ako yatandika okutambula ng'ayolekera ekyalo kye. Yawuliranga ekiro nga kimuvaako emabega. Yayagala nnyo atunuleko emabega naye teyakikola.
P8	Bwe yatuuka ku kyalo,  abantu b'oku kyalo ne batya nnyo. Bamubuuza nti,  "Kilwadde ki kino ky'otuleetedde? Ekintu ekyo ekiddugavu ekikuvaako emabega kiki? Kajoba n'abaddamu nti,  "Mikwano gyange ekintu ekyo ekiddugavu ekingoberera kiyitibwa kiro! Nange nakitya nga mmwe bwe mukitidde.
P9	Yayongera n'abagamba nti,  "Oluvanyuma ekiro mujja kukyagala. Ekitangaala bwe kinajjanga nga tukola emirimu ate ekiro bwe kinajjanga nga tuwummula."
P10	Bwentyo bwe nakulabira ekiro nga kijja ku kyalo kya Kajoba.

images:

illustrations/pages/1130.png
illustrations/pages/1131.png
illustrations/pages/1132.png
illustrations/pages/1133.png
illustrations/pages/1134.png
illustrations/pages/1135.png
illustrations/pages/1136.png
illustrations/pages/1130.png
illustrations/pages/1137.png
illustrations/pages/1138.png
illustrations/pages/1139.png

translations:

Afrikaans (Translation)	Hoe Die Nag Aan Opio Se Dorp Gekom Het	id=11503
Ekegusii (Translation)	Buna Obotuko Bwachete Ase Ekenyoro Ki’Opio	id=2372
English (Original)	How Night Came to Opio's Village	id=2102
French (Translation)	Comment La Nuit Vint Au Village D’Opioc	id=10841
Kikamba (Translation)	Ũndũ Kĩvindu Kyokie Ndũanĩ Ya Opio	id=2373
Kiswahili (Translation)	Jinsi Usiku Ulivyoingia Kijiji Cha Opio	id=8690
Kiswahili (Translation)	Usiku Unaingia Kijijini	id=16587
Lugbarati (Translation)	Ini Eca Opio Vile Angua Ngoni Ngonia	id=2388
Lumasaaba (Translation)	Isaambo Isi Shishiilima Sheetsila Mu Shaalo Sha Opio	id=3112
Lunyole (Translation)	Engeri Eyi Owiire Wajamo Mu Hitahere Hya Watindi	id=2389
Lunyole (Translation)	Esambo Eyi Wire Wajaambo Muhitehere Hy’Opio	id=8692
Maa (Translation)	Eneikunúnye Enkéwarie Emurúa E Opio	id=2777
Ng’aturkana (Translation)	Kona Abunio Aribu Nadakar a Opio	id=2390
Oluwanga (Translation)	Shinga Eshiro Shietsa Mulukoba Lwa Opio	id=2391
