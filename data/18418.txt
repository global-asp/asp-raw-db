url:	http://africanstorybook.org/reader.php?id=18418&d=0&a=1
id:	18418
title:	Sungura Na Fisi
author:	Ursula Nafula
artist:	Rob Owen
lang:	Kiswahili
level:	Longer paragraphs
lic:	Creative Commons: Attribution 3.0
thumb:	http://africanstorybook.org/illustrations/covers/18418.png
desc:	Hata kama Sungura ni mchanja

page_text:

P1	Hapo zamani Sungura na Fisi walikuwa marafiki wa chanda na pete. Walifanya kazi na kucheza pamoja.
P2	Siku moja,  Sungura alisema,  "Rafiki,  tuanze kulima pamoja ili tuwe tajiri." "Ah,  kweli,  tunaweza kupanda vyakula vingi na kuviuza," Fisi alimjibu. "Lakini,  tutapanda nini?" Sungura aliuliza.
P3	Fisi alipendekeza wapande mahindi. Sungura alikubali. Sungura pia alimwambia Fisi kuwa ingekuwa vizuri kugawana majukumu. Sungura alisema,  "Kazi yangu itakuwa kuwachunga ndege wasile mahindi."   Fisi alisema kuwa kazi yake itakuwa kulima shamba,  kupanda na kupalilia.
P4	Fisi alinung'unika kwamba alikuwa amepewa kazi nyingi. Sungura alisema kuwa kazi ya kuwafukuza ndege ndiyo ngumu zaidi na ya muhimu. Alisema,  "Kazi yangu si rahisi. Nitakwea miti na kuwafukuza ndege mchana na usiku. Wewe huwezi kufanya hivyo."
P5	Fisi alikubaliana na Sungura. Alilima shamba peke yake. Ilikuwa kazi nyingi.   Baada ya kulima shamba lote,  Fisi alipanda mahindi.
P6	Fisi alipokuwa akifanya kazi,  Sungura aliketi na kuimba:   Rafiki yangu ni mfanya kazi,  mimi ni mwelekezi. Anafanya kazi kama trekta,  mimi ni meneja. Udongo anaolima,  milima anayolima,  mbegu anazopanda,  magugu anayokata,  mahindi tunayovuna.
P7	Mahindi yalistawi. Sungura aliimba kwa furaha huku akiwafukuza ndege. Kazi yake ilikuwa rahisi. Hakutoa jasho hata kidogo.
P8	Walipokuwa tayari kuvuna,  Sungura alimwambia Fisi,  "Nitavuna kila kitu kinachomea juu ya udongo nawe utavuna kila kinachomea chini ya udongo." Fisi alidhani hilo lilikuwa wazo nzuri.
P9	Sungura alimwambia Fisi,  "Nitavuna yangu kwanza kisha wewe uvune yako." Sungura alivuna mahindi yote na kuyahifadhi kwake.
P10	Fisi alienda kuvuna vitu vyote vilivyokuwa chini ya udongo. Hakupata mazao yoyote ila mizizi pekee.
P11	Fisi aligundua kwamba alikuwa amedanganywa. Alirejea nyumbani na vikapu tupu kwa hasira. Alimwambia Sungura,  "Hebu rafiki yangu tulime pamoja mara nyingine."
P12	Fisi aliongeza kusema,  "Mara hii nitavuna kila kinachomea juu ya ardhi nawe utavuna kila kinachomea chini ya ardhi." Sungura alikubali. Alisema kuwa badala ya kupanda mahindi ingekuwa heri kubadili na kupanda viazi.
P13	Fisi pia alisizitiza kwamba mara hiyo wote watalima,  wapande na wavune pamoja. Sungura alikubali. Walifanya kazi shambani pamoja.
P14	Viazi vilipokuwa tayari,  Sungura alimwambia Fisi kuvuna vyote vilivyomea juu ya udongo. Fisi alipata majani ya viazi pekee. Alirudi nyumbani na vikapu vitupu.
P15	Sungura alivuna viazi vingi. Fisi alipoona mavuno ya Sungura,  alimwuliza kwa hasira,  "Mbona ulinidanganya?"   Sungura alisema kuwa Fisi mwenyewe alichagua kuvuna vitu vilivyomea juu ya udongo.
P16	Fisi alikasirika mno. Alimfukuza Sungura kulipiza kisasi. Sungura alikimbia kwa kasi na kwenda zake. Tangu siku hiyo,  Sungura na Fisi ni maadui.

images:

illustrations/pages/8138.png
illustrations/pages/8135.png
illustrations/pages/8136.png
illustrations/pages/8137.png
illustrations/pages/8138.png
illustrations/pages/8139.png
illustrations/pages/8140.png
illustrations/pages/8141.png
illustrations/pages/8142.png
illustrations/pages/8143.png
illustrations/pages/8144.png
illustrations/pages/8145.png
illustrations/pages/8146.png
illustrations/pages/8147.png
illustrations/pages/8148.png
illustrations/pages/8149.png
illustrations/pages/8150.png

translations:

Acholi (Translation)	Apwoyo Gin Ki Laluu  Gu Pitu Cam	id=20992
Amharic (Translation)	ጥንቸል እና አያ ጅቦ እህል አመረቱ 	id=21246
Dhopadhola (Translation)	Oculu Kodi Ondyek	id=18696
English (Original)	Hare And Hyena	id=9796
English (Adaptation)	Hare And Hyena Grow Crops	id=20885
Kiswahili (Translation)	Sungura Na Fisi	id=15610
Kiswahili (Translation)	Sungura Na Fisi Wanapanda Mimea	id=21134
Lunyole (Translation)	Wakayima Ni Namunyu Balima Ebirime	id=21023
Tigrigna (Translation)	ማንቲለ በረኻን ምህርቲ ዘፍሪ ዝብኢን	id=21112
