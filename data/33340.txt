url:	https://africanstorybook.org/reader.php?id=33340&d=0&a=1
id:	33340
title:	Keza n'akarago ke
author:	Jean-François Rubanda
artist:	Catherine Groenewald
lang:	Kinyarwanda
level:	First paragraphs
lic:	Creative Commons: Attribution 4.0
thumb:	http://africanstorybook.org/illustrations/covers/33340.png
desc:	Uyu mwana wumukobwa Keza yakuranye akarago kadasanzwe. Ako karago kamurindaga ibibi byose. Binyuze mu kanyoni

page_text:

P1	Igihe Keza yari akiri muto, nyina yamuryamishaga ku karago keza cyane. Nyirasenge wa Keza yari yaramuboheye ako karago kadasanzwe mu busuna.
P2	Ako karago kari keza cyane gatatse amabara menshi. Kari gatandukanye n'ibindi birago byose byabaga muri iyo nzu babagamo.
P3	Inzu babagamo yari ikikijwe n'ubutayu: hahoraga hashyushye kandi huzuye amabuye n'umucanga. Habaga kandi inzoka nyinshi n'ibitagangurirwa.
P4	Ariko nta na rimwe Keza yigeze agira ikibazo cyo kuba yarumwa n'inzoka cyangwa se ibitagangurirwa. Nyina yaravugaga ati: "Karago keza ndindira Keza ibibi byose!" Koko bikaba nk'uko abivuze.
P5	Keza yari afite ubwenge butangaje. Yari azi aho iriba ritari rirerire riherereye, ari naryo ryari ryegereye cyane urugo rwabo.
P6	Yari azi kandi aho nyirakuru yari atuye. Yakundaga gusura kenshi nyirakuru akamuha amata.
P7	Umunsi umwe amahirwe ntiyamusekeye: Yari agiye gusura nyirakuru ariko ntiyagerayo. Yazimiriye mu misozi yanyuragamo agiye kwa nyirakuru. Keza atangira kugira ubwoba.
P8	Yicara munsi y'igiti ahebera urwaje. Hashize akanya kubera umunaniro arasinzira hanyuma aza kurota.
P9	Dore inzozi yarose: Yari aryamye kuri ka karago ke kadasanzwe. Umukecuru wasaga na nyirakuru yari amuri hafi. Uwo mukecuru aramusekera hanyuma amuha igikombe cy'amata. Mu gihe yari agiye kwakira icyo gikombe ahita akanguka.
P10	Keza abumbura amaso buhorobuhoro, agiye kubona abona akanyoni kari hejuru ye mu ishami ry'igiti.
P11	Keza arahaguruka, akanyoni na ko kamujya imbere kamwereka inzira. Keza aragakurikira.
P12	Keza n'akanyoni baza kugera mu mayira abiri biramuyobera. Ka kanyoni kamuha agace k'agasambi gasa na ka karago ke kadasanzwe.
P13	Agitoragura agace k'ako gasambi ahita abona aho ibirenge bisa n'ibya nyina byakandagiye. Mu kanya abona rya riba ritari rirerire bajyaga bavomaho. Abona inzira imusubiza iwabo.
P14	Umuryango we ukimubona urishima cyane umukoreshereza umunsi mukuru. Babaga ihene bishimira ko umwana wabo agarutse amahoro.
P15	Keza yicara kuri ka karago ke kadasanzwe hamwe n'intongo nini yavuye kuri ya hene babaze bishimira ukugaruka kwe.

images:

illustrations/pages/6007.png
illustrations/pages/5845.png
illustrations/pages/5846.png
illustrations/pages/5847.png
illustrations/pages/5848.png
illustrations/pages/5996.png
illustrations/pages/5997.png
illustrations/pages/5999.png
illustrations/pages/6000.png
illustrations/pages/6001.png
illustrations/pages/6002.png
illustrations/pages/6003.png
illustrations/pages/6004.png
illustrations/pages/6005.png
illustrations/pages/6006.png
illustrations/pages/6007.png

translations:

Afrikaans (Translation)	Abike se dag	id=21977
English (Original)	Akai's special mat	id=6008
English (Adaptation)	Abike's day	id=21453
English (Adaptation)	Asiimwe's special mat	id=31293
English (Adaptation)	Asiimwe's special mat	id=31307
French (Translation)	La Natte Spéciale D'Akai	id=9301
French (Translation)	Akai Et Sa Natte Spéciale	id=10137
Fulfulde (Translation)	Daago Nyeenyungo  Ngo Rakiya	id=10013
Hausa (Niger) (Translation)	Tabarmar Ta Masumman Ta Akai	id=9978
isiNdebele (Translation)	Ilanga lakaKhabo	id=21461
isiZulu (Translation)	Usuku lukaZinhle	id=21458
Kanuri (Translation)	Buji Masamanne Nanaye	id=10040
Kiswahili (Translation)	Mkeka wa Akai	id=7860
Kiswahili (Translation)	Siku ya Betina	id=23105
Lámnsoʼ (Translation)	Ghám Akai Ye Tayíné	id=15057
Luganda (Translation)	Omukeeka Gwa Nakaayi Ogwenjawulo	id=8273
Lugbarati (Official) (Translation)	Atako Vɨ́lé Àfa Gèrì E'daápɨ Rɨ̀	id=8781
Lumasaaba (Translation)	Lusaamba lwa Kakayi lwa buraawa	id=8272
Lunyole (Translation)	Omukeeka Gwa Akai Omutoongole	id=8396
Lusoga (Translation)	Olunaku lwa Takia	id=25684
Lusoga (Translation)	Omukeeka gwa Akaali	id=26254
Lusoga (Translation)	Olunaku lw'Abike	id=27566
Maa (Translation)	Esos E Naserian	id=7858
Ng’aturkana (Translation)	Akapet Nabekot Na Akai	id=7038
Oluwanga (Translation)	Liyambo Lia Akai	id=8271
Portuguese (Translation)	O Tapete Especial De Akai	id=16096
Runyoro-Rutooro (Translation)	Omukeeka gwa Asiimwe ogwembaganiza	id=31306
Runyoro-Rutooro (Translation)	Omukeeka gwa Asiimwe ogwembaganiza	id=31308
Sepedi (Translation)	Legogo la Akai leo le kgethegilego	id=7493
Sepedi (Translation)	Moseme O Itsheng Wa Akai	id=10697
Sesotho (South Africa) (Translation)	Letsatsi la Atlehang	id=21466
Setswana (Translation)	Moseme Wa Ga Akai  O O Kgethegileng	id=7772
Siswati (Translation)	Imadi yaThembi lebalulekile	id=13073
Siswati (Translation)	Lilanga la-Abike	id=21455
Zarma (Translation)	Akay Tangaraa Kaŋ Ga Maamaacandi	id=10104
