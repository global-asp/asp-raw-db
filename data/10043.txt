url:	http://africanstorybook.org/reader.php?id=10043&d=0&a=1
id:	10043
title:	Kәlayakku Gaɍiwujǝna
author:	Plan Niger - Projet NECS - Usaid
artist:	Mango Tree
lang:	Kanuri
level:	First paragraphs
lic:	Creative Commons: Attribution 4.0
thumb:	http://africanstorybook.org/illustrations/covers/10043.png
desc:	Kəlakkuwa yindi kəmbo madaro leyera. Tayi yindi nga kamu laa kəmurjo jawalnja nayeyera. Fero falma kasacce tiro banayeyeno.

page_text:

P1	Yim laa,  yaana yindi Nana-a Nani-a yanja-a bawanja-a nasuna. Na dasaganadә jauro ngamdu. Ingi cududiwawo,  nemaye bawo. Kәmbo manәmiya,  sai ledu kuruwu dimia.
P2	Nana,  fero darajaa ye nәmgada ye sәrra ye. Yanjuwuna Nani kәla kәbbua wundumaye gala ngojiwawo. Ambo kissәgәnni.
P3	Dunia wayenniya,  kәramiya yindidә kәmbo gәnama cadanni. Kәmbo madaro leyera. Nana-a Nani-a jawal gade gadeyen leyera.
P4	Sadәn,  kәmurjo laa Jari canidә gәrenjadә tiye kәrga. Wundu yaye Jaria jaijaro nojәna. Amma kasa nandǝɍimaye cәdana. Tiyinju nga tuno.
P5	Nania kәmurjo adә bowoyeno. "Feroni,  nganәm? Ndaran Kadim? Ndararo lenәmi?"
P6	Nani koronju sammaro jawu keno. Koro kamu kәmurjodә tiro yeno,  "Fanniro kalansәne awo laa wuljǝgәkke." Nani kәmurjodәro mana kuttu kuttu cәddo: "Dunonәm kinaji adәa lenәkko nәmidә nukkәna ngalwo."
P7	Kәmurjodә tiro kissәgәnni,  kәlewan jәmme yeno.
P8	Daji Nani jawalnju kida,  na laa ajappa nayeyen. Nadә dәngaɍi so,  kadi so,  kuɍiya jiɍi jiɍi kada. Naniye tiyi nga faida bawo,  jau maro cәmbarәna nangaro awima juwunni. Na adәn napciya,  kuɍiya tia jagәri.
P9	Jawalnin,  Nana-a kәmurjo-a kattado. Kawu bәlaaro badijәnayen,  Jari runjumaa Nana curo,  jauro karwunju kәji. Kәmurjodә tia bowoje,  koro kamanjuro cәddәna ngaa kiddo.
P10	Nana kasacce Jaria fannjuro kalakkeno. "Awo am nguwu cadәnni ni dimba," yeno kәmurjoye. Nanaro ka ce,  fadoro walle nadәn awo ragәmba ngaa fandәmi yeno.
P11	Nana kәmurjodәa wuseje,  ngәrәmbaro fadoro leyeno. Fado bәɍin kare-a kәmbo kada-a nayeyen. Lardudәn kamuwa ngaa nangaɍiwun kojәna.
P12	Amma yanjugәna faccәgәnadәro sawi yaye ciri,  "kam gala kәrәnjiwawo wa ci kәmagәnnero ngayi."

images:

illustrations/pages/9239.png
illustrations/pages/9230.png
illustrations/pages/9231.png
illustrations/pages/9232.png
illustrations/pages/9233.png
illustrations/pages/9234.png
illustrations/pages/9235.png
illustrations/pages/9237.png
illustrations/pages/9236.png
illustrations/pages/9238.png
illustrations/pages/9239.png
illustrations/pages/9240.png
illustrations/pages/9241.png

translations:

Afrikaans (Translation)	Die Meisie Wat Ryk Geword Het	id=11254
Amharic (Translation)	ሃብታሟ ልጅ	id=13097
English (Translation)	The Girl Who Got Rich	id=9243
French (Translation)	La Jeune Fille, Qui Devient Riche.	id=9962
French (Translation)	La Jeune Fille Qui Devint Riche	id=10938
Fulfulde (Translation)	Suka Debbo Diikaaɗo	id=10025
Hausa (Translation)	Yarinyar Da Ta Yi Arziki	id=9999
isiZulu (Translation)	Intombazanyana Eyaba Isicebi	id=12170
Kiswahili (Translation)	Nelima Atajirika	id=12687
Lumasaaba (Original)	Nelima Agagawala	id=9242
Ng’aturkana (Translation)	Apese Na Abu Tabar	id=12707
Oluwanga (Translation)	Akhabere Aba Omuyiinda	id=13019
Oluwanga (Adaptation)	Akhabere Aba Omuyiinda	id=19798
Portuguese (Translation)	A Menina Que Ficou Rica	id=16582
Zarma (Translation)	Wandiya Kaŋ Te Arzaka	id=10107
