url:	http://africanstorybook.org/reader.php?id=19193&d=0&a=1
id:	19193
title:	Fisi, Sungura Na Karai
author:	Charles Katiwa Kiema
artist:	Salim Kasamba
lang:	Kiswahili
level:	Longer paragraphs
lic:	Creative Commons: Attribution 4.0
thumb:	http://africanstorybook.org/illustrations/covers/19193.png
desc:	Sungura haachi kuwashangaza wanyama wengine.

page_text:

P1	Hapo zamani,  Fisi na Sungura walikuwa marafiki sana. Wote walikuwa maskini lakini Sungura alikuwa na punda. Pia alikuwa na karai moja ndogo aliyoitumia kumlisha punda wake.
P2	Adhuhuri moja,  Sungrua aliamua kumpatia punda wake maji. Hakuweza kutega maji kutoka kisimani kwa kutumia karai yake ndogo. Alienda kumwomba Fisi karai yake kubwa. Fisi alimpatia kwa sababu ajili ya urafiki wao.
P3	Baada ya kumaliza kumnywesha punda maji,  Sungrua alienda kwake na karai ya Fisi. Wiki mbili baadaye,  Fisi alihitaji kufua nguo zake lakini alikumbuka kwamba Sungura alikuwa bado na karai yake. Fisi aliziacha nguo akaenda kwa Sungura kuichukuwa karai yake.
P4	Sungura alimpatia Fisi karai kubwa. Alimpatia karai ndogo vilevile. Sungura alisema,  "Karai yako ilizaa mtoto. Kwa vile sisi ni marafiki,  nimeamua kukupatia zote mbili." Fisi alifurahi mno akakubali karai mbili alizopatiwa.
P5	Siku mbili baadaye,  Sungura alihitaji kumnywesha punda wake maji. Kwa mara nyingine,  alimwendea Fisi amsaidie. Fisi aliwaza,  "Kwa vile nitapokea karai moja zaidi,  nitampa karai yangu mara moja!"  Sungura aliichukuwa karai kubwa ya Fisi na kwenda kumnywesha punda wake maji. Baadaye,  alienda nyumbani kwake na karai ya Fisi.
P6	Fisi alisubiri kabla kwenda kuichukuwa karai yake kutoka kwa Sungura. Alitaka izae nyingine kama mwanzoni! Fisi alipoenda nyumbani kwa Sungrua kuichukuwa karai yake,  Sungura alisema,  "Fisi,  rafiki yangu,  nilikuwa karibu nije kukueleza ujumbe mbaya. Karai yako ilikufa siku mbili zilizopita. Unajua kwamba vitu vyote vilivyo hai,  vilevile,  hufa!"
P7	Fisi hakuweza kuamini ujumbe huo. Alisema,  "Lazima niwaite wanyama wakubwa waje kuamua kesi hii." Fisi aliwaita wanyama wakubwa kwa mkutano. Ndovu,  viboko,  vifaru na twiga walifika nyumbani kwa Sungura kuamua kesi.
P8	Sungura aliulizwa kueleza kilichotokea. Alisema,  "Mara ya kwanza nilipoomba karai ya Fisi,  ilizaa mtoto nami nilimpatia zote mbili. Kwa bahati mbaya,  mara ya pili nilipoomba,  karai hiyo ilifariki kabla kuzaa. Hii ni kwa sababu chochote kilicho hai,  vilevile hufa. Hivyo ndivyo ilivyokuwa na karai!" Wanyama wote walikubaliana na Sungura. Fisi aliipoteza karai yake maanake Sungura alibaki nayo.

images:

illustrations/pages/19188.png
illustrations/pages/19185.png
illustrations/pages/19186.png
illustrations/pages/19187.png
illustrations/pages/19188.png
illustrations/pages/19189.png
illustrations/pages/19190.png
illustrations/pages/19191.png
illustrations/pages/19192.png

translations:

Afaan Oromo (Translation)	Warabeesa, Illetif Gabate	id=20427
Amharic (Translation)	ጅብ፣ ጥንቸልና ሳፋዎቻቸው	id=20481
English (Translation)	Hyena, Hare And Their Basins	id=19194
English (Adaptation)	Hyena, Hare And Their Basins	id=19764
isiZulu (Translation)	Umpisi, Unogwaja Nezindishi	id=20722
Kiswahili (Translation)	Fisi, Sungura Na  Beseni	id=20437
Lusoga (Translation)	Wampiti, Wakayima Ni  Benseni	id=20400
Ng’aturkana (Translation)	Ebuu, Apoo Ka Ng'atubwae	id=20416
Setswana (Translation)	Phiri, Mmutla Le Dijana	id=21057
