url:	https://africanstorybook.org/reader.php?id=30351&d=0&a=1
id:	30351
title:	Omukisa
author:	Charles Eramaga
artist:	Wiehan de Jager, Rob Owen, Orbis Africa, Marleen Visser and HÃ©lder de Paz Alexandre
lang:	Lusoga
level:	Longer paragraphs
lic:	Creative Commons: Attribution 4.0
thumb:	https://africanstorybook.org/illustrations/covers/30351.png
desc:	Omuntu bwe wetegeka buli kiseera omukisa gukwagaana nga woona woona.

page_text:

P1	Lwali  lulala, Wakayima yawuuna inho mu masonsole yayeya oluya.Yaagema kalayi ya amaadhi mu bwangu ye mwagulaku. Bwalinga ku ndhuba, yali emyukirire oti musaayi.
P2	Yayanguwa okwenaniika suuti  eya kitakataka, eingaito dha musonso endirugavu ni dhigalibindi yakumba kijaasi, endyanga ku mabega, omutwe ghaigulu oti kakolwa kalengeire mwene musiri. Yeena yeena nga nvulubaine isanhu kubanga yali nga  ali mulugendo kucaliira mukagwaghe Wakadaada. Baali ba kindhe bwebaali nga bakaasoma.
P3	Bwaba ntambula, akasimu  kaavuga. Bwakatolayo, enamba eyalikulukomo nga ya kukimeza. Yasooka yebuuza ayinza kuba naani. Yasalawo yamuvuunia nga yekaania eirobozi ni byakoba. Akasimu kaali kava kwedho kampuni dheyali asabyemuku emirimo. Balinga balikumweta kumubuuza bimugemaku.
P4	Yasanhuka inho kubanga bweyali ava waka,yali oti mulamuzi anti empapula edhobwegerese bwe abise nadho bweyali alitutwalira Wakadaada okweloleraku. Wakayima tiyeyeyaku butyamiro.Yasokera mu kampuni nga engira bweyali endala eyo. Bwatuuka ati nga akaali nakwisa kikowe, basoma eriina lye. Yasaba katonda amukulembere.
P5	Yakonkona,bamwaniriza olwoni yesimba mu maiso gabalikubuuza wakikere,waidolome ni walukaniavu. Bano baali abasaadha babiri n'omukazi mulala. Wakikere bwe yabuuzanga wakayima nga bwaakiita,waidolome ni walukaniavu baasundanga bwa mitwe nga bamukoneramu. Kino kyamwongera obuvumu yanhwera oti nasula ghansi anti tasubira kigwo.
P6	Mu lutemyo lwa liiso, Wakayima baali bamusiibwire agolole. Yafuluma mu yafesi nga yedalya anti nga asubiira buwanguuzi.
P7	Bwatuuka ewa mukagwaghe Wakadaada yali avulubaine eisanhu oti nakimeziza okwendhala.Eby'okulya n'okunhwa byali kyodo
P8	Emboozi yakunaana oti luyira. Wakayima yaghayiraku mwine olugendo bwerubaire.Omukisa  nga gugwo guba gugwo. Wakayima yaita enhonhi ibiri naibaale irala.

images:

illustrations/pages/12160.png
illustrations/pages/6339.png
illustrations/pages/12165.png
illustrations/pages/12160.png
illustrations/pages/26395.png
illustrations/pages/7069.png
illustrations/pages/1203.png
illustrations/pages/8135.png
illustrations/pages/9594.png

translations:

