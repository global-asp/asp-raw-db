url:	https://africanstorybook.org/reader.php?id=24751&d=0&a=1
id:	24751
title:	Kondoo aliyechoka na maisha ya jijini
author:	Ursula  Nafula
artist:	Kenneth Boyowa Okitikpi
lang:	Kiswahili
level:	First paragraphs
lic:	Creative Commons: Attribution 4.0
thumb:	https://africanstorybook.org/illustrations/covers/24751.png
desc:	Katika kila hali unayojipata

page_text:

P1	Kondoo aliishi jijini. Alipochoka na maisha ya jiji, aliamua kwenda kichakani.

Akiwa njiani, alikutana na Fisi aliyekuwa hajala kwa siku nyingi.
P2	Kondoo alimsalimu Fisi, "Hujambo ndugu Fisi? Hujambo ndugu Fisi?"

Fisi alimjibu Kondoo, "Usinisalimu ukirudia rudia hivyo. Tenda jambo uimalize njaa niliyonayo."
P3	Kondoo aliposikia hivyo, alianza kukimbia.

Ghafla, alijikuta katika pango la Simba huku akifuatwa na Fisi. 

Fisi alifika pangoni huku akimrushia Simba vumbi machoni.
P4	Simba alimwambia Fisi, "Kwani hatuwezi hata kupata amani pangoni kwetu? Unaturushia vumbi machoni mwetu!"

Fisi alijibu, "Samahani Mfalme, sikukusudia kukudharau! Ninakifukuza chakula changu!"
P5	Simba alisema, "Wewe Fisi, ni chakula kwangu pia. Je, nilikufukuza? Ulikuja wewe mwenyewe. Usinilaumu baadaye."
P6	Simba akamwuliza Kondoo, "Mbona ulikuja kichakani?"

Kondoo akajibu, "Nilikuja kwa sababu mimi ni mwaguzi."
P7	Simba akasema, "Zitayarishe dawa za kienyeji unihakikishie kwamba wewe ni mwaguzi kweli." Kondoo akajibu, "Dawa zangu ni ghali mno."

Simba akasema, "Hiyo si shida. Hakuna jambo nisiloweza kufanya."
P8	Kondoo akasema, "Sikio la Fisi ndilo dawa."

Simba akalikata sikio la Fisi na kumpatia Kondoo.

Kondoo akaliweka sikio hilo ndani ya chupa iliyokuwa na asali. Kisha akampatia Simba.
P9	Simba alipolila lile sikio, lilikuwa tamu sana.

Akamwuliza Kondoo, "Inawezekana kulipata sikio la pili?"
P10	Kondoo akasema, "Ndiyo, inawezekana mfalme wangu." Kwa hivyo, Simba alilikata sikio la Fisi la pili akampatia Kondoo.

Kondoo akaliweka tena ndani ya chupa iliyokuwa na asali kisha akampatia Simba.
P11	Simba akamwuliza Kondoo, "Je, inawezekana kuipata ngozi?" Kondoo akajibu, "Nadhani inawezekana mfalme wangu."

Fisi aliposikia hivyo, aliogopa kufa. Alitoroka huku akifukuzwa na Simba.
P12	"Ikiwa hivyo ndivyo maisha yalivyo kichakani, heri nirudi nyumbani," Kondoo alisema.

images:

illustrations/pages/26535.png
illustrations/pages/26535.png
illustrations/pages/26536.png
illustrations/pages/26537.png
illustrations/pages/26538.png
illustrations/pages/26539.png
illustrations/pages/26540.png
illustrations/pages/26541.png
illustrations/pages/26542.png
illustrations/pages/26543.png
illustrations/pages/26544.png
illustrations/pages/26545.png
illustrations/pages/26546.png

translations:

Ateso (Translation)	Amer eke no bu Tawney pas	id=23269
English (Translation)	Sheep who got tired of city life	id=22971
Kanuri (Original)	Dimi naptǝ bǝrlabe kǝlanzǝn suluwuna	id=22577
Kinyarwanda (Translation)	Intama yarambiwe ubuzima bwo mu mujyi	id=26167
Luganda (Translation)	Wandiiga eya Koowa Obulamu Bw'ekibuga	id=22992
Luganda (Translation)	Wandiga Eyakoowa Obulamu Bw'ekibuga	id=23008
Luganda (Translation)	Endiga eyakoowa obulamu bwe'kibuga	id=23113
Lusoga (Translation)	Wantaama eyakoowa n'ekibuga	id=28509
Rukiga (Translation)	Entama eyatamirwe amagara ge tawuni	id=23112
Runyankore (Translation)	Sheep who got tired of city life	id=22994
Runyankore (Translation)	Entaama eyaruhire amagara go' mukibuga	id=24199
