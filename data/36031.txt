url:	https://africanstorybook.org/reader.php?id=36031&d=0&a=1
id:	36031
title:	Sifiso ulondvolota bomangoza
author:	Mduduzi Benjie Shongwe
artist:	Ananya Broker Parekh
lang:	Siswati
level:	Longer paragraphs
lic:	Creative Commons: Attribution 4.0
thumb:	http://africanstorybook.org/illustrations/covers/36031.png
desc:	Lencwadzi yetindzaba yetfula indzaba yekulondvolota titselo netibhidvo

page_text:

P1	Mangoza usitselo lengisitsandza kakhulu.@@Bomangoza bamila emaveni lashisako ase-Afrika.@@Wena uyakutsandza yini kudla bomangoza?
P2	Bomangoza basitselo lesibalulekile etindzaweni letinyenti letishisako naletitsandvwa timvula.@@Ngiyakutsandza kudla bomangoza labasha.@@Ngiyakutsandza nekudla bomangoza labalondvolotiwe.
P3	Kulondvolota titselo netibhidvo kuyindlela yekutivimba kutsi tingaboli. @@Njalo ehlobo sivuna bomangoza labanyenti esihlahleni sakitsi.  @@Labanye bomangoza lesibavunile siyabalondvolota.
P4	Babe ulondvolota bomangoza ngekubakhena. Make ubalondvolota ngekutsi abente jamu.@@Kulondvolota sitselo kusenta sihlale sikhatsi lesidze kunekumane usibeke njengobe sinjalo.@@Lenye indlela yekulondvolota bomangoza kubomisa elangeni (nobe kuhhavu longashisi kakhulu).
P5	Lenye indlela yekulondvolota bomangoza kutsi ubafake ebhodleleni bese ufaka emanti laneluswayi neviniga.@ @Lamanti kufanele agcwale nswi, kute umoya ungawutsintsi mangoza.
P6	Indlela lengiyitsandza kakhulu yekulondvolota mangoza kuwufaka emafutsa, luswayi kanye netinongo. Uke wawudla mangoza lolondvolotwe ngalendlela?@@Kungenteka kutsi uwubita ngekutsi yi-'atchar', nobe yi-'achaar', nobe uwubita ngalelinye ligama?
P7	Babe usebentisa bomangoza labaluhlata kute ente mangoza lofakwe emafutsa, luswayi netinongo.@@Make wenta jamu wamangoza lonongotelako. Ubilisa mangoza lovutsiwe awufake shukela kanye nejusi yelilamula.@@Siyakujabulela kudla mangoza umnyaka wonkhe.
P8	Tindlela letintsatfu tekulondvolota titselo netibhidvo: @@Kukhena@Kusebentisa luswayi neviniga nobe emafutsa kute utilondvolote@@Komisa@Tomise ngelilanga utifake luswayi kute tingabi nemanti. @@Kubilisa@Tibilise ngashukela nobe lilamula kute wente jamu.

images:

illustrations/pages/93740611.png
illustrations/pages/93740605.png
illustrations/pages/93740606.png
illustrations/pages/93740607.png
illustrations/pages/93740608.png
illustrations/pages/93740609.png
illustrations/pages/93740610.png
illustrations/pages/93740611.png

translations:

English (Translation)	Sifiso preserves mangos	id=36032
