url:	https://africanstorybook.org/reader.php?id=22765&d=0&a=1
id:	22765
title:	Mwalikhwa weshikhalikhali
author:	Catherine Were
artist:	Jacob Kono
lang:	Oluwanga
level:	First paragraphs
lic:	Creative Commons: Attribution 4.0
thumb:	https://africanstorybook.org/illustrations/covers/22765.png
desc:	Mwalikhwa weshikhalikhali yapara shinga anyala okhumwira mwalikhwa nyene kho atonye yenyene.

page_text:

P1	Khale inyuma eyo baliwo bamwalikhwa babili.
Bali nibamenya munzu ndala nende omusatsa wabwe.
P2	Khufise efirambi, aumawo omukhasi wanyalilwa okhunyola abaana. Olunyuma, omukhasi wamberi yayera inda.

Olwa yebula omwana, omusatsa wabu shiyali hango tawe.
P3	Omukhasi wokhubili yabalolela eshikhalikhali omukhasi wambeli nende omwanawe.

Yachaka okhupara shinga anyala okhumwira mwalikhwa nyene kho atonye yenyene.
P4	Tsinyanga etso abandu shibali nibatekhanga eshiakhulia tawe.

Balitsanga eshiakhulia eshibisi.
P5	Omukhasi wokhubili yabola, "Ndalateka eshiakhulia khundire mwalikhwa."

Yasubila mbu eshiakhulia shitesherwe shiakhanyalire okhwira omundu.
P6	Kho yachaka okhuteshera mwalikhwanyene eshiakhulia.

Nabutswa habundu wokhufwa mwalikhwanyene yameta okhung'enang'ena omubili khulwokhulia eshiakhulia eshiteshe.
P7	Omusatsa wabwe olwayacherera ingo, yanyola omwana omutoro nende omukhasi wamberi nibang'enang'ena emibiri. 

Khandi yanyola mbu eshiakhulia shitekhungwa.
P8	Yauchisibwa nende obuteshi bwefiakhulia nareba, "Wina wabechesia okhutekha efilibwa?"

Omukhasi wokhubili namumonyera, "Endekhanga eshiakhulia khulwa okhumwira mwalikhwa."
P9	"Emuloleranga eshikhalikhali okhuba yebula omwana nasi embula. Endi nende lihenda mbu onyala okhunonda otonye ninaye."
P10	Omusatsawe yasinyikha namala namuhibila, "Lekha okhuba nende amaparo amabi ako."
P11	Olunyuma omusatsa oyo yabarera abakhasibe halala.

Yabalimasia nibamenya nomulembe.
P12	Bafuchililia okhutsiririra okhutekha eshiakhulia okhubera shabaheresia obulamu obulayi.

Ne nolwa obuteshi bweshiakhulia bwachaka.

images:

illustrations/pages/25521.png
illustrations/pages/25510.png
illustrations/pages/25511.png
illustrations/pages/25512.png
illustrations/pages/25513.png
illustrations/pages/25514.png
illustrations/pages/25515.png
illustrations/pages/25516.png
illustrations/pages/25517.png
illustrations/pages/25518.png
illustrations/pages/25519.png
illustrations/pages/25520.png
illustrations/pages/25521.png

translations:

English (Original)	Jealous co-wife	id=21749
Kiswahili (Translation)	Mke-mwenza mwenye wivu	id=22079
Lusoga (Translation)	Mughalikwa oweighali	id=25141
Ngâ€™aturkana (Translation)	Aberu Nakading'an	id=21751
