url:	https://africanstorybook.org/reader.php?id=35055&d=0&a=1
id:	35055
title:	Tamara wayambenge sukulu
author:	Cecilia  Mwalwayo and Mervis  Kamanga
artist:	Jacob Kono
lang:	Citumbuka
level:	First paragraphs
lic:	Creative Commons: Attribution 4.0
thumb:	http://africanstorybook.org/illustrations/covers/35055.png
desc:	Kwamba sukulu ni cinthu capacanya comene mu umoyo wa mwana waliyose.

page_text:

P1	Tamara wakaŵa msungwana wavyaka vinkhondi uyo wakakhalanga na ŵapapi ŵake.@@Muzi wawo ukaŵa pafupi na thengele ilo mukaŵa nyama zamthondo.
P2	Tamara wakaŵa mwana wakupulikira ŵapapi ŵakhe.@@Iye wakaliskanga mberere na mbuzi.
P3	Tamara wakatemwanga kupulikizga kulira kwa tuyuni pala wali kuwuliska.@@Pala tuyuni tukulira, iye wakimbanga sumu zakuyana naumo tuyuni tukulilira.
P4	Tamara wakaŵa mwana mcoko kwamba sukulu. Ŵapapi ŵakhe wakazomerezganga ŵana ŵawo ŵalala, Nashipae na Tasieku kuluta kusukulu. @@Sukulu ikaŵa pamtunda wamakilomita khumi kufuma pa muzi wawo.
P5	Nashipae na Tasieku ŵakalutanga naŵanyawo kusukuu namulenji nakuwelako namise.@@Iwo ŵakayeyanga vyakurya mumabakuli pakuluta kusukulu.
P6	Tamara wakafumba ŵanyina, "Kasi nilutenge pawuli kusukulu?"@@Ŵanyina wakazgola, "Ulutenge sonosono, mwana wane wakutemweka."
P7	Dazi linyakhe, kukiza ŵafumu na ŵanakazi ŵaŵiri pagalimoto.@@Afumu ŵakawoneseskanga kuti ŵana ŵakwamba sukulu munyengo yakhe.
P8	Ŵanthu  ŵakagomezganga kuti pala mwana wakukwaniska kukola khutu pala waŵika woko pa mutu, ndikokuti iye wangayamba sukulu.
P9	Afumu ŵakafumba, "Una vyaka vilinga?" Tamara ŵakazgola, "Nina vyaka vinkhondi."@@"Leka tiwone pala ungaluta kusukulu," afumu ŵakayowoya.
P10	Mwanakazi yumoza wakatola woko la Tamara lamalyero na kumuŵika pa mutu.@@Tamara wakakola khutu lakhe la mazele.
P11	Tamara wangaluta kusukulu yinyakhe yakupambana na uko ŵakuluta ŵabali ŵakhe.@@Yikaŵa sukulu yipsa na yapafupi nakwawo.
P12	Tamara wakakondwa comene.@@Mumtima wakati, "Nimanyenge kuŵazga na kulemba ngati Nashipae na Tasieku."

images:

illustrations/pages/25447.png
illustrations/pages/25447.png
illustrations/pages/25448.png
illustrations/pages/25449.png
illustrations/pages/25450.png
illustrations/pages/25451.png
illustrations/pages/25452.png
illustrations/pages/25453.png
illustrations/pages/25454.png
illustrations/pages/25455.png
illustrations/pages/25456.png
illustrations/pages/25457.png
illustrations/pages/25458.png

translations:

Afrikaans (Translation)	Tamara begin skoolgaan	id=37764
Chichewa (Translation)	Tamara ayamba sukulu	id=34966
ChiNambya (Translation)	Tamara wakatangisa chikolo	id=32896
Chinkhonde (Translation)	Tamala andile sukulu	id=35001
Chitonga (Malawi) (Translation)	Tamala watamba sukulu	id=35026
Ciyawo (Malawi) (Translation)	Tamala ŵatandite sukulu	id=35076
Ellomwe (Malawi) (Translation)	Tamara ohambella esukulu	id=35108
English (Original)	Tamara starts school	id=21588
French (Translation)	Tamara commence à l'école	id=35180
isiXhosa (Translation)	UTamara uqala isikolo	id=37849
isiZulu (Translation)	UTamara ungena esikoleni	id=37714
Khoekhoegowab (Translation)	Tamaras	id=31854
Kiswahili (Translation)	Tamara aanza kwenda shule	id=21631
Lámnsoʼ (Translation)	Tamara kéʼ a du' fo shikur	id=22301
Lusoga (Translation)	Tamara atandiika okusoma	id=25582
Oshikwanyama (Translation)	Kandeshi ta hovele ofikola	id=31573
Oshindonga (Translation)	Tamara atameka osikola	id=31508
Otjiherero (Translation)	Tamara Ua utu osikire	id=31517
Rukwangali (Translation)	Tamara ta vareke sure	id=31587
Sepedi (Translation)	Tamara o thoma go ya sekolong	id=33465
Sesotho (Lesotho) (Translation)	Lerato o qala sekolo	id=36353
Sesotho (South Africa) (Translation)	Thamara o qala sekolo	id=33377
Siswati (Translation)	Tamara ucala kuya esikolweni	id=33403
Tshivenḓa (Translation)	Tamara u thoma tshikolo	id=34300
Xitsonga (Translation)	Zawadi a sungula xikolo	id=34193
