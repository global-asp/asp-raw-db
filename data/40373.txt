url:	https://africanstorybook.org/reader.php?id=40373&d=0&a=1
id:	40373
title:	Nyuki waleta balaa
author:	Njeri Wachira
artist:	Unsplash Website and Njeri Wachira
lang:	Kiswahili
level:	First paragraphs
lic:	Creative Commons: Attribution 4.0
thumb:	http://africanstorybook.org/illustrations/covers/40373.png
desc:	Nyuki hutupa asali lakini waweza kuwa  balaa.

page_text:

P1	Amani na familia yake waliishi shambani mwao. Nyumba yao iliyokuwa imejengwa kwa mbao ilipendeza sana.
P2	Mama Amani alipenda maua na miti kwa hivyo alipanda kwa wingi. Nyuki walipenda kunywa nekta ya maua ya mama Amani.
P3	Nyuki walipenda kujenga kwenye kuta za nyumba. Wazazi wa Amani walijua wangevuna asali baada ya miezi kadhaa ingawa walielewa hatari ya nyuki.
P4	Mwaka baada ya mwaka baba Amani alikuwa akijihami kwa mavazi spesheli ya kujikinga na nyuki na kuvuna asali tamu  kwa wingi. Alihifadhi asali ndani ya chupa mbalimbali.
P5	Walitumia asali katika chai, mkate na mandazi. Hawakuhitaji sukari ya dukani.
P6	Pia walitumia asali kama dawa. Kila wakati mtu alipokohoa mama Amani alichanganya asali na kiini cha yai. Alimpa mgonjwa vijiko viwili. @Akisema,"kunywa hii itakusaidia".
P7	Mara kwa mara Amani alidungwa na nyuki na kuvimba uso au mkono kulingana na alipodungwa.
P8	Lakini siku moja kukawa na janga.@Mama Amani na baba Amani walienda mjini kununua bidhaa za kutumiwa pale nyumbani. Watoto waliachwa nyumbani wakicheza.
P9	Mtoto mmoja alianguka karibu na mzinga wa nyuki.@Nyuki walikasirika wakatoka kwenye mzinga na kudunga chochote walichokipata. Walidunga watoto, bata, ndama, kuku na kadhalika.
P10	Wazazi waliporudi walipata watoto walikuwa wamedungwa na nyuki. Mdomo wa Amani ulikuwa umevimba vibaya. Bata watano walikuwa wamekufa tayari. Baba aliwachukua watoto na kuwapeleka hospitali.
P11	Kumbe nyuki anatufaa lakini anaweza kuleta balaa!

images:

illustrations/pages/76111601.png
illustrations/pages/76111602.png
illustrations/pages/76111603.png
illustrations/pages/76111604.png
illustrations/pages/76111605.png
illustrations/pages/76111606.png
illustrations/pages/76111607.png
illustrations/pages/76111608.png
illustrations/pages/76111609.png
illustrations/pages/76111610.png
illustrations/pages/76111611.png
illustrations/pages/76111612.png

translations:

