url:	https://africanstorybook.org/reader.php?id=36934&d=0&a=1
id:	36934
title:	Jì a tìʼ wàyn ə tyiftə wàyn fa tsu
author:	Celestine  Tabong and Zhuh  Godlove
artist:	Adonay  Gebru
lang:	Babanki
level:	Longer paragraphs
lic:	Creative Commons: Attribution 4.0
thumb:	http://africanstorybook.org/illustrations/covers/36934.png
desc:	Wù ə lə̀ kwòʼtə̀ la ghò byìʼi kətyiftə kə tìʼ Abula kènkə a?

page_text:

P1	A ndiʼ a loʼ ə tsenəghə, wàyn ə wulɨm ə tsen ə ndìʼ tsu a zhiʼi wenə ndìʼ Abula.@@Ghə̀ nko kòŋə dzàŋ ko bòʼtə  ŋwàʼlə̀ ə wen. Ghə ndìʼ zhɨkədyàŋ be kiʼi ntsìnə̀ ə byɨ.
P2	Abula ə ntsoŋə əko ə lì wen zenə mbòŋmboŋ tsu. Ko lì wen ə nlyòmtə̀ əko ə wen tebe fe Abula a kəŋə ə lyɨ̀.@@A ne ndiʼ a zhʉ a ghə lo li ə mbòŋmboŋ ə wen ə mwètə, ghə mu sə demə wenə viʼi  ndoŋsə wen.
P3	Tò a kənsɨŋ kəzhʉ Abula nyɨŋ ŋwàʼlə̀. Ghə sə dʉ̀ faŋə to kəbèŋ ghə dem fa tsu ali, ghə bè bwenə pfwo to a mpfwomə. @@Lì wen ne yèn kənyʉ̀ ken kə, kə mù sə zhuŋsə wen.
P4	Lì  Abula mu gàʼ a lɨm ə wen la, "Wàyn ə wùlɨm yowù ghèn ə myə̀ʼsə li ə ntsìnə̀ ə byɨ. Ma ko bè yen la wàyn ə yowù ghèn ə be dyʉ̀ a ngə̀ŋ ə ŋwàʼlə̀. Ghə be tsoŋə əko ə ghomə."
P5	Ghə mù gàʼ a wì ə wen la, "Wù be ne sə nkəŋ ə be lyòmtə ə ko wù ə boʼo təfʉ tə ŋwàʼlə̀ ə lyòmtə a yì a tin. Ando ghə ə ko nə mbòʼo ŋwàʼlə̀ lì, kò ko na yi bè a dyʉ̀ a kəshi."
P6	Tʉʼ ə ne làyn, Abula mu kəŋ ə ko ə lì wen. Ghə shòʼ əshi no ətsèm ko ghə ə yenli kəfo.
P7	Tìʼ ə wen ə ne ə nyen kəshi a Abula a dyʉ̀. @@Ghə mu gàʼ a wen la, "Wàyn ə ghom ma kɨ li kənyʉ̀ a wù ə dyʉ̀ ə nè a woŋ. Bwenə ə kwen a ngə̀ŋ luwen ə lye əko fa tì vəŋwàʼlə̀."
P8	Kənyʉ̀ a kì cho Abula, ali ghə bo kwen ə kəŋ fa tin ə vəŋwàʼlə̀.@@Ghə kəŋ ə mù ə yen əko yi a li ə wen ə lyomtə̀ lì.
P9	Kətsi kətsenkə ghə be sə kəŋə fa wen a tin vəŋwàʼlə̀ ko ghə be yen kəfo.@@Ghə mu ədyʉ̀ əbem a tìʼ əwen la a dìʼ byiʼi gho a ko kə be dìʼ a wen a ti vəŋwàʼlə̀ lo.
P10	Tìʼ ə wen chəʼ ə bem a wen la, "Wàyn ə ghoŋ wù kəŋə ə kìʼi ə ko no ghoʼo a jì a wù zì wù zen ə Mbòŋbòŋ to kədɨŋ?"@@Abula bwensə la, "Bʉba wù be bèmə̀ bèmə̀ a?"
P11	Tìʼ ə wen mu gàʼ a wen la, "Zhʉtə mo no kàyn a wàyn ə ghom. ə ndyʉ̀ a ngə̀ŋ ə ŋwàʼlə̀ be dzaŋə vəŋwàʼlə̀ ə vyə. Biʼi wù zìʼì ŋwàʼlə̀ ghə a gyàmtə wù. Kə a zhwèsə akwoŋ."@@Abula bwesə gàʼ a tìʼ ə wen la, "Bʉba wu kɨ la ədzaŋ ŋwàʼlə̀ a dìʼ no kənyʉ̀ kəto kə lo? Ŋwàʼlə̀ ə zhuŋsə."
P12	Tìʼ Abula chiʼ to akùʼ ə laʼtə no lə̀. Ghə mu kwòʼtə̀ jì a ghə zì ghə gyàmtə̀ wàyn ə wen fa tsu.@@Ghə mu gàʼ a Abula la, "Yowu dzaŋ a kənyʉ̀ kəmù.ʼ Ma a gyàmtə̀ ə wù ə wù yen əse a ghə diʼ a tin ə və ŋwàʼlə̀."

images:

illustrations/pages/27719.png
illustrations/pages/27708.png
illustrations/pages/27709.png
illustrations/pages/27710.png
illustrations/pages/27711.png
illustrations/pages/27712.png
illustrations/pages/27713.png
illustrations/pages/27714.png
illustrations/pages/27715.png
illustrations/pages/27716.png
illustrations/pages/27717.png
illustrations/pages/27718.png
illustrations/pages/27719.png

translations:

Amharic (Translation)	የአባት ምክር	id=33952
ChiNdau (Translation)	Mukororo ongwadzwa ndibaba.	id=37932
English (Original)	A father's lesson	id=31944
French (Translation)	La leçon d'un père	id=33155
isiNdebele (Translation)	Isifundo sakababa	id=35239
Kinyarwanda (Translation)	Inama z' umubyeyi	id=32137
Kiswahili (Translation)	Mvumilivu hula mbivu	id=32070
Kom (Translation)	Iye'i i bò wàyn	id=40129
Ng’aturkana (Translation)	Ng'akitatamet ka'Apa	id=33390
Oshikwanyama (Translation)	Oshihongwa sha Tate	id=37060
Otuho (Translation)	Ettiyeni ônô mônyê	id=36300
Portuguese (Translation)	Uma lição de pai	id=40079
Setswana (Translation)	Thuto ya ga rre	id=34763
Siswati (Translation)	Sifundvo sababe	id=34479
Spanish (Translation)	Una lección de Papá	id=36421
Tiv (Translation)	Ayom a Wan a Ter	id=36790
Tshivenḓa (Translation)	Ngundo i bvaho kha khotsi	id=34259
Wolaita (Translation)	Awa Timirtiya	id=32315
Xitsonga (Translation)	Dyondzo ya tatana	id=34333
