url:	http://africanstorybook.org/reader.php?id=3168&d=0&a=1
id:	3168
title:	Nozibele Le Meriri E Meraro
author:	Lorato Trok
artist:	Wiehan de Jager
lang:	Setswana
level:	Longer paragraphs
lic:	Creative Commons: Attribution 3.0
thumb:	http://africanstorybook.org/illustrations/covers/3168.png
desc:	Basetsana ba bararo ba rwalela dikgong mo letssatsing le le fisang thata. Ba ne bay a go thuma kwa nokeng mme erile ba re phaa ke fa go setse go le lefitshwana. Fa ba le mo tseleng

page_text:

P1	Bogologolo tala basetsana ba bararo ba ne ba ya go rwalela dikgong.
P2	Letsatsi le ne le fisa thata mme ba ya nokeng go ya go thuma. Ba ile ba tshameka monate,  ba gasana ka metsi ba itumetse.
P3	Fa ba tswa mo metsing,  ba lemoga gore letsatsi le setse le phirimile. Ba itlhaganela go boela kwa motseng.
P4	Fa ba le gaufi le gae Nozibele a itshwara molala. A lemoga gore o lebetse sebaga sa gagwe kwa nokeng. "A re boeleng morago ke a lo kopa" Nozibele a kopa ditsala tsa gagwe. Fela bona ba gana ba re ke bosigo.
P5	Nozibele a boela morago a le esi.O ne a fitlhela sebaga sa gagwe mme a boela gae. Ka go ne go setse go fifetse,  o ne a timelelwa ke tsela ya go ya gae.
P6	Erile a sa le kgakajana,  o ne a bona go tuka lebone mo ntlong nngwe. O ne a itlhaganelela kwa teng, mme a feta a kokota.
P7	O ile a makala fa mojako wa ntlo o bulwa ke ntšwa. "O batla eng fa?" Ga botsa ntšwa. "Ke timetse,  mme ke batla lefelo la go robala" "Tsena,  eseng jalo ke tla go loma!"  ga rialo ntšwa.
P8	"Nkapeele dijo!" ga rialo ntšwa. "Fela ga ke isi ke apeele ntšwa dijo," ga araba Nozibele. "Apaya,  eseng jalo ke tla go loma!"  ga rialo ntšwa. Nozibele a apeela ntšwa dijo.
P9	Mme ntšwa ya re,  "mpaakanyetse bolao!" "Ga ke isi ke baakanyetse ntšwa bolao!"  ga araba Nozibele. "Mpaakanyetse bolao eseng jalo ke tla go loma!" ga rialo ntšwa. Nozibele a baakanyetsa ntšwa bolao.
P10	Nozibele o ne a tshwanetswe ke go apaya, go feela le go tlhatswetsa ntšwa ka gale. Ka letsatsi lengwe ntšwa ya re "Nozibele gompieno ke tshwanetse go etela ditsala tsa me. Pele ga ke boa o be o feetse ntlo,  o apeile dijo ebile o tlhatswitse dilo tsa me."
P11	Erile fa ntšwa e fetsa go tsamaya,  Nozibele a ntsha meriri e meraro mo tlhogong ya gagwe. O ile a baya moriri wa ntlha ka fa tlase ga bolao. Wa bobedi ka mo morago ga setswalo. Mme wa boraro a o baya kwa lesakeng. Morago ga foo a sia ka lebelo le legolo a boela kwa gaabo.
P12	Erile fa ntšwa e fitlha ya batlana le Nozibele. "Nozibele o ko kae?" ga goa ntšwa "Ke ka fa tlase ga bolao" ga araba moriri wa ntlha "Nozibele o fa kae?" ga goa ntšwa "Ke fano mo morago ga mojako" ga araba moriri wa bobedi "Nozibele o ko kae?" ntšwa ya goa gape "Ke ka fa lesakeng",  ga araba moriri wa boraro.
P13	Ntšwa ya lemoga gore Nozibele o e tsieditse. Ya tloga,  ya tabogela kwa motsaneng go ya go batla Nozibele. Erile fa e fitlha kwa motseng ya fitlhela bomorwarraagwe Nozibele ba e letile ka dithupa tse dikgolo. E ne ya tshaba mme ya se ka ya tlhola e bonwa gape.

images:

illustrations/pages/1196.png
illustrations/pages/1197.png
illustrations/pages/1198.png
illustrations/pages/1196.png
illustrations/pages/1199.png
illustrations/pages/1200.png
illustrations/pages/1201.png
illustrations/pages/1202.png
illustrations/pages/1203.png
illustrations/pages/1204.png
illustrations/pages/1207.png
illustrations/pages/1208.png
illustrations/pages/1209.png
illustrations/pages/1210.png

translations:

Aringati (Translation)	Ãlíríkí Ꞌi Ãzíla Drị̃ꞌbị́ Na Kî	id=7532
Ekegusii (Translation)	Nozibele N’Echitukia Isato	id=3165
English (Original)	Nozibele and the Three Hairs	id=1880
English (Translation)	Anna and the Three Hairs	id=7903
isiXhosa (Translation)	Unozibele Namanwele Amathathu	id=6711
isiZulu (Translation)	Unozibele Kanye Nezinwele Ezintathu	id=3896
Kikamba (Translation)	Nonzimbele Na Nzwĩĩ Itatũ	id=3164
Kiswahili (Translation)	Nozibele Na Nywele Tatu	id=3159
Luganda (Translation)	Nakku N’Enviiri Essatu	id=3167
Lugbarati (Translation)	Candiru Pi Dri`bi Ifi Na `diyi Be	id=3894
Lugbarati (Official) (Translation)	Candiru Pi Dri'biifi Na ‘Diyi Be	id=8799
Lumasaaba (Translation)	Namutosi Ni Butsuune Butaru	id=3892
Lunyole (Translation)	Nanjoosi N’Efiiri Edatu	id=3890
Maa (Translation)	Nozibele Ó Ilpápít Okúni	id=3163
Oluwanga (Translation)	Prisca Nende Obushinga Butaru	id=3162
Oluwanga (Adaptation)	Prisca Nende Obushinga Butaru	id=19596
Sepedi (Translation)	Nozibele Le Meriri E Meraro	id=3169
Sesotho (Lesotho) (Translation)	Ts'oanelo Le Ntja Ea Nkoapo.	id=6710
Sesotho (Lesotho) (Translation)	Nozibele Le Qobo Tse Tharo	id=10368
