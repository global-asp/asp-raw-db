url:	http://africanstorybook.org/reader.php?id=21402&d=0&a=1
id:	21402
title:	Xiluva Xo Hlamarisa Xa Daisy!
author:	Tinyiko Hlangwani
artist:	Siya Masuku
lang:	Xitsonga
level:	First paragraphs
lic:	Creative Commons: Attribution 4.0
thumb:	http://africanstorybook.org/illustrations/covers/21402.png
desc:	Khale ka khaleni exipurasanini

page_text:

P1	Khale ka khaleni exipurasanini…
P2	…lexi a xi ri ekusuhi na muganganyana a ku tshama xikukwana lexi a xi vitaniwa Daisy.
P3	"Loko ndzi kula, ndzi lava ku haha ndzi ya ehenhlahenhla empfhukeni," ku vula Daisy.
P4	Kambe tihuku hinkwato letin'wana ti n'wi hleka.
P5	"Wa hlamarisa swinene," va vula. "A hi nga ha tlangi na wena naswitsanana."
P6	"Daisy, hi kota ku kavata timpapa ta hina kambe swa tika swinene eka tihuku ku haha," Mhani a n'wi byela.
P7	Daisy a nga helangi ntamu. Masiku hinkwayo a titoloveta hi yexe, a karhi a kavata timpapa ta yena.

Kave, kave, kave, a ta kavata timpapa ta yena kambe a nga koti ku tlakuka ehansi.
P8	Loko a karhi a titoloveta, u tianakanyile a karhi a hahela empfhukeni a languta tihuku leti a ti ri ehansi.

U tianakanyile a karhi a haha a hundza swindzingiri na timbewulani. "Mawaku!" swinyenyana a swi ta vula. "Huku leyi yi kotaka ku haha!"
P9	A ta tlakuka ehansi kambe a tlhela a wela ehansi.
P10	A ta tlakuka ehansi kambe a tlhela a wela ehansi.
P11	"A ndzi nga pfuki ndzi hahile!" Daisy a rilela Mhani. "Lavan'wana va vula swona."
P12	"Daisy, u hambanile na tihuku letin'wana. A va lavi ku haha kambe wena wa swi lava! U nga swi kota," Mhani a vula.
P13	Siku leri landzelaka Daisy u khandziyile ehenhla ka xihahlu xa tihuku kutani a ku kave, kave, kave, a kavata timpapa ta yena.

U hahile a ya emoyeni, kutani a kavata timpapa ta yena … kutani a kavata timpapa ta yena … kutani a kavata timpapa ta yena … kutani …
P14	BAMU!
P15	Tihuku letin'wana a ti hleka swinene. "Kwa, kwa, kwa! Hi ku byerile! Tihuku a ti swi koti ku haha!"
P16	Kambe siku leri landzelaka Daisy u khandziyile a ya ehenhla swinene, exihlungwanini xa rhandavula.

Kave, kave, kave, Daisy a kavata timpapa ta yena.
P17	U hahile a ya emoyeni kutani a kavata timpapa ta yena … kutani a kavata timpapa ta yena … kutani a kavata timpapa ta yena … kutani …
P18	U yile emahlweni a haha! Moya ehansi ka timpapa ta yena wu tiyelerile swinene kutani a ya ehenhlahenhla!

Swindzingiri na timbewulani swi ku, "Swa hlamarisa! Huku yo haha!"
P19	Kutani tihuku letin'wana a ti lava ku fana yena.
P20	Ti ku vula ti ku, "Yoo, Daisy, wa hlamarisa!"

images:

illustrations/pages/15320.png
illustrations/pages/15299.png
illustrations/pages/15300.png
illustrations/pages/15301.png
illustrations/pages/15302.png
illustrations/pages/15303.png
illustrations/pages/15322.png
illustrations/pages/15305.png
illustrations/pages/15307.png
illustrations/pages/15308.png
illustrations/pages/15309.png
illustrations/pages/15310.png
illustrations/pages/15311.png
illustrations/pages/15312.png
illustrations/pages/15313.png
illustrations/pages/15314.png
illustrations/pages/15315.png
illustrations/pages/15316.png
illustrations/pages/15317.png
illustrations/pages/15318.png
illustrations/pages/15319.png

translations:

Afrikaans (Translation)	Ongelooflike Daisy!	id=21418
English (Original)	Amazing Daisy	id=15321
isiXhosa (Translation)	U-Daisy Omangalisayo!	id=21403
Lusoga (Translation)	Daisy Owekyewunyoo	id=21293
Rufumbira (Translation)	Daizy Wigitangaza	id=20943
Siswati (Translation)	Daisy Lomangalisako!	id=21406
Tshivenda (Translation)	Daisy I No Mangadza!	id=21404
