url:	http://africanstorybook.org/reader.php?id=11405&d=0&a=1
id:	11405
title:	Dima en Uil
author:	Marina Paynter
artist:	Manyeka Arts Trust
lang:	Afrikaans
level:	Read aloud
lic:	Creative Commons: Attribution 3.0
thumb:	http://africanstorybook.org/illustrations/covers/11405.png
desc:	n Lekker lees storie vir leerders om te leer waar water

page_text:

P1	Lank,  lank gelede was daar twee mense,  Dima en Uil. Uil het die son,  water en vuur besit. Dima het niks hiervan besit nie en het saam met sy familie in duisternis gewoon.
P2	Dima het probeer om tuin te maak,  maar die groente wou nie groei nie omdat hulle geen sonlig gekry het nie. Dit was nie net Dima wat gesukkel het nie,  almal het swaargekry omdat daar nie sonlig was nie. Nadat mense gaan jag het,  het hulle die vleis aan die bome gehang om uit te droog,  maar die vleis het sleg geword omdat daar geen son was nie om dit uit te droog.
P3	Op 'n dag het Dima besluit om vir Uil te gaan kuier.    Uil se kos was heerlik en Dima het gewonder hoekom die kos so smaaklik was. Hy het gewonder of dit was omdat Uil se groente in die sonlig groei of omdat dit op 'n vuur gekook word. Dima het stil-stil 'n plan beraam. Hy het besluit om te dans. Hy wou hê almal moet nader staan en hom bekyk. Dima was 'n baie goeie danser en Uil se hele familie het hom bewonder.
P4	Toe dit begin skemer word het Uil besluit om die son by sy huis te gaan haal sodat hy steeds vir Dima kon sien dans. Uil het die son in 'n diervelsakkie veilig binne-in sy huis gehou. Hy het die son uitgedra en hoog bo sy skouers opgehou.    Dit was nou helder lig en almal kon ver sien. Dit was ook nie lank nie of almal het in the lig van die son begin dans.
P5	Dima het al nader aan die son gedans. Uil het in die begin die son styf vasgehou,  maar hy het na 'n rukkie daarvan vergeet omdat hy die dansery so geniet het. Hy het gesien hoe mooi Dima dans en hy wou ook graag so dans.
P6	Skielik het Dima die son met sy vegstok in die lug igeslaan net soos 'n bal. Die son het baie hoog in die lug gevlieg en daar bly hang waar dit nou elke dag vir almal lig gee.
P7	Dima het so vinnig weggehardloop dat Uil hom nie kon vind nie en hy het lank weggebly. Na 'n lang ruk het Dima homself vermom en teruggekeer na Uil se huis toe. Die kinders het hom dadelik herken en gesê,  "Daar is die man wat ons son gesteel het!" Maar die grootmense het nie saamgestem nie en gesê,  "Nee,  dit is nie hy wat ons son gesteel het nie."
P8	Die mense het gesien dat hy 'n ou danser was omdat hy 'n klomp krale om sy lyf gedra het. Die krale was towerkrale wat mense laat dans het. Dit het nie lank gevat voordat al die mense begin dans het nie. Hulle het die hele middag gedans totdat die son begin sak. Dit het donker geword en hulle kon die towerdanser nie meer sien nie.
P9	Uil het vir sy vrou gesê,  "Kyk in my sak en bring vir my die maan." Sy het so grmaak en Uil het die maan hoog bo sy skouers gelig en almal kon weer sien hoe Dima dans. Dima het nader en nader aan die maan gedans want hy het weer 'n plan gehad.
P10	Hy het sy vegstok gevat en die maan in die lug in geslaan. En weereens het hy vir Uil weggehardloop. Hierdie keer het Dima so lank weggebly dat almal van hom vergeet het.
P11	Dima het homself weer vermom en na Uil se blyplek teruggekeer. Die keer was hy op soek na Uil se vuur. Uil het die vuurstokkies om sy nek gehang. Dima het by Uil onder die boom gaan sit en hulle het 'n klapspeletjie met die naam Gi begin speel.
P12	Hulle het geklap en geklap en Uil se vuurstokkies het om sy nek begin klap-klap,  klap-klap. Dima het probeer om die stokkies te gryp,  maar Uil het dit oor sy nek gegooi sodat die stokkies oor sy rug gehang het.
P13	Dima kon nie wag om vuur te maak nie,  hy het die stokkies gevryf en gevryf. Hy het geblaas en geblaas totdat 'n klein vlammetjie verskyn het. Die vuurtjie het groter en groter geword en die veld en bome het begin brand. Dima het gesê: "Van nou af sal mense vuur kan maak met elke boom op aarde."
P14	Jare later het Dima na Uil toe terug gegaan,  maar daar was net 'n klein seuntjie wat met diertjies van hout gespeel het. Dima het vir die seuntjie gevra om hom te wys waar hulle hulle water bêre. Hy het Dima gaan wys waar die Djaba was,  'n groot kleipot vol water.
P15	Daarom is die aarde se riviere vandag nog vol water. Daarom het ons die son,  maan en vuur,  alles te danke aan die wonderlike Dima.

images:

illustrations/pages/4653.png
illustrations/pages/4654.png
illustrations/pages/4655.png
illustrations/pages/4656.png
illustrations/pages/4657.png
illustrations/pages/4658.png
illustrations/pages/4664.png
illustrations/pages/4659.png
illustrations/pages/4660.png
illustrations/pages/4661.png
illustrations/pages/4662.png
illustrations/pages/4663.png
illustrations/pages/4665.png
illustrations/pages/4666.png
illustrations/pages/4667.png
illustrations/pages/4668.png

translations:

