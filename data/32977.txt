url:	https://africanstorybook.org/reader.php?id=32977&d=0&a=1
id:	32977
title:	Letswalo le molato?
author:	Knowledge  Mahlangu
artist:	Onesmus Kakungi, Saulsville and Steven McKimmie
lang:	Sepedi
level:	Longer paragraphs
lic:	Creative Commons: Attribution 4.0
thumb:	http://africanstorybook.org/illustrations/covers/32977.png
desc:	Ngwanenyana o bolela maaka ka morago ga go ja sešebo. Koko o šomiša bohlale go hwetša nnete.

page_text:

P1	Kgalekgale go be go na le mokgekolo yo a bego a dula le batlogolo ba gagwe ba bararo.
P2	Mesong ye mengwe le ye mengwe ba be ba eya go šoma mašemong.@@Ka letšatši le lengwe, yo mongwe wa basetsana a re, "Koko, ga ke ikwe gabotse lehono."
P3	Mokgekolo o ile a mo romela gae.
P4	Ge mosetsana a fihla gae, a bona nama ka pitšeng. @@O jele nama yela ka moka gomme a re go fetša a yo robala.
P5	Mokgekolo le bana ba babedi ba be ba lapile ebile ba swerwe ke tlala ge ba fihla gae go tšwa mašemong. @@Koko a apea bogobe gore ba tle ba šebe ka nama yeo a bego a e apeile mesong.
P6	O butše dipitša gore a solele batlogolo ba gagwe. @@O rile ge a bula pitša ya nama, a hwetša e se na selo!
P7	"Ke mang yo a jelego nama?" gwa botšiša koko a sentše sefahlego. @@Batlogolo ba šikinya dihlogo ka boraro ga bona. "Ga se nna," ba realo ka o tee ka o tee.@@Ka moka ba šikinya dihlogo ba gana ba re a se bona.
P8	Koko wa bona a tlema thapo a e tshediša noka. @@A ba laela gore yo mongwe le yo mongwe a sepele godimo ga thapo yela a opela koša.
P9	"Yo a llego nama o tla wela ka nokeng, gore a ithute go bolela nnete," Koko a ba laya.@@Motlogolo wa mathomo wa mosetsana a sepela godimo ga thapo a tshela noka.
P10	Koša e be e opelwa ka tsela ye: "Nimbe esia ulire inyama. Mukoye khalira engwe mu nyanza. Mukoye khalira engwe mu nyanza."@@Batlogolo ba bangwe ba babedi ba thoma go ngangišana.@@Mosetsana a re go mošemane, "Go ya wena pele." Mošemane a araba, "Aowa, go ya wena!"
P11	Motlogolo yola a jelego nama o be a tšhohile a bile a thothomela. O rile ge a batamela thapo gore a e namele, a thelela a wela ka nokeng.@@Thušang! Thušang! Gwa goeletša mosetsana. Koko a re go batlogolo ba babedi, "O na le molato, fela re swanetše go mo thuša."
P12	Ba ile ba thušana go goga mosetsana yo a bego a tšhogile go mo ntšha ka nokeng. @@Go tloga lona letšatšing leo, batlogolo ba mokgekolo ba bolela nnete.

images:

illustrations/pages/13378.png
illustrations/pages/13368.png
illustrations/pages/13369.png
illustrations/pages/13370.png
illustrations/pages/13371.png
illustrations/pages/13372.png
illustrations/pages/13373.png
illustrations/pages/13374.png
illustrations/pages/13375.png
illustrations/pages/13377.png
illustrations/pages/13379.png
illustrations/pages/13380.png
illustrations/pages/13381.png

translations:

