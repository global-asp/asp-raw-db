url:	http://africanstorybook.org/reader.php?id=22056&d=0&a=1
id:	22056
title:	Dambu Kashe Mai Zari
author:	Ali Saje
artist:	Emily Berg
lang:	Hausa (Nigeria)
level:	First paragraphs
lic:	Creative Commons: Attribution 4.0
thumb:	http://africanstorybook.org/illustrations/covers/22056.png
desc:	Alto makiyayi ne maiyar qaramar tukunyar shayarwa. Yana buqatar babbar tukunya. Me yakamata ya yi? Sai ya yi tunanin yadda zai samu

page_text:

P1	A wani zamani can baya, anyi wani mutum mai Saniya wai shi Alto. Kullun Alto ya kanyi kiwon saniyar. Ya kan kuma shayar da ita. Amma yana amfani da qaramar tukunya ne.
P2	Don haka sai ya je gidan maqwabcin sa don ya bashi aron babbar tukunya. Maqwabcin sa  ya bashi aro ya ce masa, "Ai matsalar maqwabcin ka taka ce."
P3	Bayan wasu yan kwanaki, sai Alto ya je wajen magina tukwane ya sayo wata 'yar qaramar tukunya, ya kai gida. Ya sa ta a cikin babbar tukunyar da aka bashi aro.
P4	Bayan ya saka qaramar tukunyar a cikin babbar, sai ya xora a kan sa. Ya kai gidan maqwabcin nan da ya bashi aro.
P5	Alto ya ce masa, "Na dawo maka da tukunyar da na ara, harma ta haihu." Maqwabcin ya yi murna da jin cewar tukunyar sa ta haihu. Ya yabi Alto matuqa harma yayi masa adduar Allah ya yi masa albarka.
P6	Bayan kwana biyu, sai Alto ya koma wurin maqwabcin nan na sa don ya qara ara masa babbar tukunyar nan harwayau. Amma fa da mummunar manufa a ran sa.
P7	Mai tukunya ya yi ta jira shiru shiru Alto bai dawo da tukunyar ba. A qarshe ya je gidan Alto, "Na zo kan batun tukunya ta."
P8	Alto ya ce wa maqwabcin nan nasa, "Ayya abokina, tukunyar nan ta rasu." Yanzunnan nake son zuwa in kai ma baqin labari.
P9	Maqwabcin nan ya buga tsalle ya yi mamakin wannan al'amari. Cikin fushi ya dakawa Alto tsawa, "Ban taba jin inda tukunya ta rasu ba!"
P10	Alto ya amsa masa da cewa, "Haba abokina, yakamata ka yarda duk mai haihuwa wata rana zai iya mutuwa. Ni kaina ina jimamin rashin wannan babbar tukunyar."
P11	Maqwabcin ya fusata ya kai qarar Alto wurin Alqali. Da Alqali ya gama sauraron qarar. Sai ya ba maitukunyar rashin gaskiya.
P12	"Lokacin da Alto ya zo maka da labarin haihuwar tukunyar ka ai yarda ka yi ba ka yi musu ba. Da ya ce maka duk mai rai inhar zai haihu to zai iya mutuwa, ai haka ne."
P13	Maqwabcin Alto ya koma gida jikin sa a sanyaye tamkar dodonkoxi. Alto ya mallake babbar tukunyar ta hanyar yaudara.

images:

illustrations/pages/14436.png
illustrations/pages/14435.png
illustrations/pages/14436.png
illustrations/pages/13193.png
illustrations/pages/13194.png
illustrations/pages/14440.png
illustrations/pages/14437.png
illustrations/pages/14447.png
illustrations/pages/14446.png
illustrations/pages/14448.png
illustrations/pages/14450.png
illustrations/pages/14449.png
illustrations/pages/14451.png
illustrations/pages/14452.png

translations:

English (Translation)	Byantaka And The Dead Pot	id=14497
English (Adaptation)	The Pot That Died	id=20893
Kinyarwanda (Translation)	Ntampaka n'Intango Ipfuye	id=22144
Kiswahili (Translation)	Chungu kilichokufa	id=21148
Kiswahili (Translation)	Biantaka na chungu kilichokufa	id=21610
Lusoga (Original)	Byantaka ne Entamu Eyafa	id=14482
Ng’aturkana (Translation)	Agulu Na Atoani	id=21121
Runyoro (Translation)	Ensoha Eyafire	id=20993
Tigrigna (Translation)	እታ ዝሞተት ዕትሮ	id=21195
