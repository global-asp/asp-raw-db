url:	http://africanstorybook.org/reader.php?id=18183&d=0&a=1
id:	18183
title:	Khosi Ya Zwiṋoni
author:	Maphaha Tshimangadzo Nelson
artist:	Wiehan de Jager
lang:	Tshivenda
level:	Longer paragraphs
lic:	Creative Commons: Attribution 3.0
thumb:	http://africanstorybook.org/illustrations/covers/18183.png
desc:	Zwiṋoni zwi ṱoḓa u khetha khosi 
Hu ḓo vha nnnyi?

page_text:

P1	Kale zwiṋoni zwo vhuya zwa vha na muṱangano. Zwi khou ṱoḓa khosi u edza vhathu na phukha. Ndi tshiṋoni tshifhio tshine tsha nga vha khosi.
P2	"Goni ḽi na nungo na mbonalo ya khosi!" Ndi tshiṅwe tshiṋoni tshe tsha ralo. "Hai a ḽi na khare,  nahone ḽi tshi lila ipfi ḽi pfala ḽo dinalea." Tsho ralo tshiṅwe tshiṋoni. "Ndi Mphwe,  ngauri ndi khulwanesa nahone i a vhomba sa ndau," ndi tshiṅwe tshi tshi vhidzelela. "Hai,  a i koni u fhufha. Khosi ya zwiṋoni i fanela u kona u fhufha."
P3	"Ndi humbula uri ndi nga vha khosi," hu amba phikhokho i tshi ṱharamudza mutshila. "Ndo nakesa." "Ni a di hudza," hu amba gwitha. "Ndi na maṱo mahulu u fhira zwiṋoni zwoṱhe. Ndi nga vha khosi." "Hai,  hu si inwi Gwitha," zwiṋoni zwa ṱavha mikosi. Ḓuvha ḽi tshi bva inwi nia lala.
P4	Mafhungo a u ṋanga khosi ho ngo ya kule. Tshiṅwe tshiṋoni tsha ḓa na muhumbulo. "Tshiṋoni tshi no ḓo fhufha tsha ya nṱha u fhira zwoṱhe ndi tshone tshi no ḓo vha khosi," tshi tshi amba. Zwiṋoni zwoṱhe zwa ṱavha mikosi ya u tenda,  zwa mbo fhufhela nṱha makoleni.
P5	Sekhwa ḽa fhufha lwa ḓuvha ḽithihi,  ḽa leleḓa nṱha ha thavha ndapfusa dza ḽifhasi. Goni ḽa fhufha maḓuvha mavhili nṱha ha thavha. Ḽianga ḽa fhufha maḓuvha mararu,  ḽa leleḓa ḽo livha ḓuvhani ḽi sa aweli,  nahone ḽi kule na he zwiṅwe zwiṋoni zwa swika. Zwiṋoni zwa pfa ipfi ḽa Ḽianga,  "Ndo fhufha u fhira noṱhe ndi khosi."
P6	Zwenezwo Ḽianga ḽa pfa kuipfi kuṱuku nga nṱha ku hangei ku tshi ri,  "Ndo ni fhira noṱhe nga u fhufha,  ndi khosi,  tii,  tii,  tii,  tii!" ndi Lutiitii tshiṋoni tshitukusa. Kuṋoni ukwu kwo nambatela kha phapha dza Ḽianga ḽi tshi khou leleḓa,  henengei nṱha.
P7	"A ni nga dovhi na mphira," ḽo ralo Ḽianga,  ḽa Fhufhela nṱha-nṱha. Ḽa fhufhela nṱha u swika ḽi si tsha kona u fhirela phanḓa. "Ndi nṱha ha zwiṋoni zwoṱhe,  Ndi khosi yaṋu!" Ḽa vhidzelela.
P8	Fhedzi kuṋoni kuṱuku kwa bva kha phapha dza Ḽianga. "Tii,  tii,  tii! Ndi nṋe kuṋoni kuṱuku kha zwoṱhe! Ndi khosi yaṋu." Ḽianga ḽo vha ḽo no neta ḽi sa tsha kona u fhufhela nṱha.
P9	Ḽa leleḓa ḽi tshi vhuya fhasi na kuṋoni kuṱuku fhasi ha maphapha aḽo. Zwiṅwe zwiṋoni zwo vha zwo sinyutshela Lutiitii. Zwo lu lindela zwo ḓiimisela u lu ṱhuvha mathenga.
P10	Lutiitii lu tshi vhona zwiṅwe zwiṋoni zwo sinyuwa lwa fhufha lwa dzhena mulindini wa ṋowa u si na tshithu. Zwiṋoni zwa vhidza gwitha uri nga maṱo aḽo mahulu ḽi dzule ḽo linda kuṋoni ku tshi bva ḽi ku fare. Gwitha ḽa dzula phanḓa ha mulindi.
P11	Fhedzi ḓuvha ḽo vha ḽi tshi khou dudela,  Gwitha ḽa mbo di farwa nga khofhe. Lutiitii lwa lavhelesa nnḓa nga buli,  lu tshi vhona uri gwitha ḽo eḓela lwa fhufha lwa shavha.
P12	Gwitha ḽa farwa nga ṱhoni uri ḽo ponyokisa Lutiitii. Zwino ḽi zwima vhusiku fhedzi. Masiari ḽi a lala kule na maṱo a zwiṅwe zwononi.

images:

illustrations/pages/306.png
illustrations/pages/292.png
illustrations/pages/295.png
illustrations/pages/293.png
illustrations/pages/294.png
illustrations/pages/296.png
illustrations/pages/299.png
illustrations/pages/300.png
illustrations/pages/301.png
illustrations/pages/302.png
illustrations/pages/305.png
illustrations/pages/304.png
illustrations/pages/307.png

translations:

Afrikaans (Translation)	Die Koning Van Die Voëls	id=10815
Afrikaans (Translation)	Koning Van Die Voëls	id=20077
Chinyanja (Translation)	Mfumu Ya Mbalame	id=15710
ChiTonga (Translation)	Mwami Wabayuni	id=15709
ChiTonga (Translation)	Mwami Wabayuni	id=18648
CiNyanja (Translation)	Mfumu Yambalame	id=18667
Dhopadhola (Translation)	Kere Pa Winyin	id=15763
English (Original)	King of the Birds	id=920
English (Adaptation)	The Clever Little Bird	id=5397
French (Translation)	Le Roi Des Oiseaux	id=12680
IciBemba (Translation)	Imfumu Yafyuuni	id=18687
isiXhosa (Translation)	Uncede Inkosi Yeentaka	id=17575
isiZulu (Translation)	Inkosi Yezinyoni	id=12645
isiZulu (Adaptation)	Ungcede Inkosi Yezinyoni	id=13601
Kikamba (Translation)	Musumbi Wa Nyunyi	id=3123
Kiswahili (Translation)	Mfalme Wa Ndege	id=3116
Lugbarati (Translation)	Opi Aria Yi Ni	id=3121
Lugwere (Translation)	Kabaka We Nyonyi	id=16552
Lumasaaba (Translation)	Umuyiinga We Binywiinywi	id=3117
Lumasaaba (Translation)	Umuyiinga We Binywiinywi	id=8697
Lunyole (Translation)	Habaha W’Enyuni	id=3119
Maa (Translation)	Olkínkí Le Oó Imotónyi	id=7206
Oluwanga (Translation)	Omwami Wa Amayoni	id=3120
Portuguese (Translation)	Rei Das Aves	id=16660
Sepedi (Translation)	Kgoši Ya Dinonyana	id=18160
Sesotho (South Africa) (Translation)	Morena Wa Dinonyana	id=20036
Setswana (Translation)	Kgosi Ya Dinonyane	id=15043
SiLozi (Translation)	Mulena Walinyunywani	id=18730
Xitsonga (Translation)	Hosinkulu Ya Swinyenyana	id=18871
