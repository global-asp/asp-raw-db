url:	http://africanstorybook.org/reader.php?id=18673&d=0&a=1
id:	18673
title:	Nonkungu Na Mbulu
author:	Bether Mwale Moyo and Vision Milimo
artist:	Wiehan de Jager
lang:	CiNyanja
level:	Longer paragraphs
lic:	Creative Commons: Attribution 3.0
thumb:	http://africanstorybook.org/illustrations/covers/18673.png
desc:	Nonkungu anali na ulendo oyenda kwa a malume ake aMutonyama. Amai ake anamutungila vovala va bwino ndipo anamupasa ulungu. Mukati mwa ulendo wake

page_text:

P1	Kale kale kunali antu awili okwatilana ndipo anali osauka. Munyumba mwawo anali cabe na mwana umozi wamene anali kukondesesa zina lake inali Nonkungu. Pamene anakulako,  makola ake anaganiza kuti ayende akankale na amalume ake olemela zina lao aMutonyama. Akalibe kuyambapo,  amai ake,  anamutungila vovala va bwino va maliboni,  mabatani na ulungu. Sanalekezele apo,  anamupangila na tokolobeka mu mukosi.  Ndipo Nonkungu anayambapo ulendo woyenda kumunzi kwa amalume bake.
P2	Pamene anafika patali mu ulendo wake,  anafika pa musinje wamene anaoloka. Pamene anaoloka cabe musinje,  anapeza musikana avala magamba. "Uyenda kuti?" anafunsa musikana. Nonkungu anati,  "Niyenda kwa amalume anga aMutonyama." "Cawama,  aMutonya naine ni amalume anga,  ndipo pamene uniona apa naine niyenda mukuceza kwao," anati musikana. Ndipo anayamba kuyenda pamozi. Pamene asikana anayenda ka ntawi kakang'ono,  musikana anati kwa Nonkungu,  "Mah! Vovala vako na vokolobeka vako nivabwino. Leka nivaleko."
P3	Ndipo Nonkungu anavula vovala vake nopasa musikana. Nonkunga anadabwa cifukwa pamene musikana anavula vovala vake anapeza kuti musikana anali namucila! Ici cinamuyofya kwambili Nonkungu. Pamene anaona ivi,  anaziwa kuti uyu musikana ni Mbulu. Pamene asikana anayenda pang'ono,  Nonkungu anati "Nipase vovala na ulungu wanga."
P4	Mbulu inayanka nati,  "Nisiye nivale kufikila pa cimutengo paja." Pamene anafika pa cimutengo,  Nonkungu anauza Mbula nati,  "Mwamena tapanganilana,  nipase vovala na ulungu wanga." Mbulu inayanka nati,  "Nisiye nivale cabe tifike pa munda paja." Ndipo mwamanta,  Nonkungu anavomela.
P5	Pamene asikana anafika pa munda,  Nonkungu anapempa Mbulu nati,  "Nipase vovala na ulugu wanga." "Nisiye cabe nivala mpaka tifike pakanyumba kaja pamene azimai alinkale," anakamba Mbulu. Pamene anafika pa kanyumba,  Mbulu ina kankila kumbuyo Nonkungu ndipo inatamangila kusogolo.
P6	Mbulu inauza azimai anali pakanyumba nati,  "Onani musikana uyu wavala magamba. Ankala anikonka zuba lonse. Nifunisisa kuti abwelele." Azimai anapindamuka nalangana Nonkungu. Nonkungu anayopa,  ndipo anatawa nayenda kubisama kucibaya. Ndipo Mbulu inayenda kunyumba kwa amalume aMutonyama. Nanena nati,  "Ine ndine mulisa wanu Nonkungu. Makolo anga anituma kuti nibwele ninkale naimwe."
P7	A Mutonyama na banja lao anamulandila musikana uyo ndipo anamulangiza cikondi. Ananvesa cifundo Nonkungu cifukwa anagona mu cibaya ndipo anadya vakudya va agalu. Muzuba anabisama mu munda ndipo anayimba nyimbo yoti: "Maiwe navutika ine,  maiwe navutika ine. Ananituma atate na amai kuti nikankale na amalume anga. Koma panjila ninakuma na Mbulu ndipo inatenga vovala vanga na ulungu wanga. Maiwe navutika ine,  maiwe navutika ine."
P8	Siku lina mwana wa aMutonya munyamata oyamba,  anali kuyenda mu munda. Ndipo ananvela nyimbo yacisoni. Sanaziwe kuti nindani anali kuyimba nyimbo,  koma pamene anafika kunyumba,  anawauza atate ake vamene ananvela. A Mutonyama anayenda kumunda kukafufuza. Anamvela nyimbo ndipo anasakila-sakila mpaka anamupeza Nonkungu.
P9	Nonkungu anauza amalume ake vonse vamene vinacitika. A Mutonyama anamutenga Nonkungu kumupeleka ku munzi ndipo anamubisa mu nyumba. Anaziwa vakuti acite bwino bwino kuti agwile Mbulu. A Mutonyama anali kuziwa kuti mucila wa Mbulu ukondesesa mukaka. Ndipo Mbulu singapitilile mukaka cosafuna kumwa. Ndipo aMutonyama anatuma antu awo kuti akumbe mugodi ukulu wamene anazulisa na mukaka.
P10	A Mutonyama anaitana asikana onse amumunzi kuti abwele atengeko mbali mumasowela ojumpa. Mbulu anavutika cifukwa sanali kufuna kuti ajumpe mugodi. Anaziwa bwino bwino kuti mucila wake uzamvela njota yofuna kumwa mukaka. Ndipo anayenda munyumba namangilila nampavu mucila wake kumubili wake. Pamene anasiliza anayenda kunkala na anzake kuti atengeko mbali mu masowela.
P11	Asikana anajumpa mugodi wa mukaka umozi na umozi. Ntawi inafika yakuti naye Mbulu ajumpe. Anayesesa kuti ajumpise mumwamba koma mucila wake unamasuka. Mucila wa Mbulu unamudonsela pansi mpaka anagwela mumukaka.
P12	Pamene Mbulu inali ku palakata-palakata,  anyamata anayamba kufwikila mugodi na micenga mpaka mbulu inafwikilika. Nonkungu anankala na amalume ake okondwela kwantawi yayitali.

images:

illustrations/pages/1179.png
illustrations/pages/1180.png
illustrations/pages/1179.png
illustrations/pages/1181.png
illustrations/pages/1182.png
illustrations/pages/10291.png
illustrations/pages/1183.png
illustrations/pages/1184.png
illustrations/pages/1883.png
illustrations/pages/1186.png
illustrations/pages/1187.png
illustrations/pages/1189.png
illustrations/pages/1190.png

translations:

Afrikaans (Translation)	Nonkungu en Die Imbulu	id=11532
Afrikaans (Translation)	Nonkungu en Die Imbulu	id=20089
ChiTonga (Translation)	Nonkungu Alimwi Anabulwe	id=18655
Ekegusii (Translation)	Nokungu N’Eimbulu	id=2097
Ekegusii (Translation)	Nonkungu N’Embulu	id=2623
English (Original)	Nonkungu and the Imbulu	id=1877
French (Translation)	Nonkungu Et L'imbulu	id=12674
IciBemba (Translation)	Nonkungu Neembulu	id=18678
isiXhosa (Translation)	Unonkungu Nembulu	id=2114
isiXhosa (Translation)	Unonkungu Nembulu	id=2702
isiZulu (Translation)	Unonkungu Kanye Nembulu	id=2098
isiZulu (Translation)	Unonkungu Kanye Nembulu	id=16748
Kikamba (Translation)	Nokũngũ Na Yalyũka	id=2100
Kikamba (Translation)	Nokũngũ Na Yalyũka	id=2633
Kiswahili (Translation)	Nonkungu Na Imbulu	id=2101
Kiswahili (Translation)	Nonkungu Na Imbulu	id=2634
Luganda (Translation)	Nakkungu Nakintu N’Ekikule Kule	id=2110
Luganda (Translation)	Nakkungu N’Ekikulekule	id=2652
Lugbarati (Translation)	Nonkungu Pi Androo Be	id=2103
Lumasaaba (Translation)	Nakhungu Ni Imburu	id=2655
Lunyole (Translation)	Nakungu N’Embulu	id=2121
Lunyole (Translation)	Nakungu N’Embulu	id=2654
Maa (Translation)	Nonkungu O Imbulu	id=2650
Oluwanga (Translation)	Nonkungu Ne Imbulu	id=2653
Oluwanga (Translation)	Nonkungu Ne Imbulu	id=2111
Oluwanga (Adaptation)	Nashimuli Nende Okunani	id=19594
Sepedi (Translation)	Nonkungu Le Imbulu	id=18156
Sesotho (Lesotho) (Translation)	Ts'epang Le Katse Ea Lehata	id=2158
Sesotho (Lesotho) (Translation)	Nonkungu Le Imbulu	id=2705
Sesotho (South Africa) (Translation)	Neo Le Lempetje	id=20047
Setswana (Translation)	Neo Le Lelobu	id=17663
SiLozi (Translation)	Nonkungu Ni Hopani	id=18745
Tshivenda (Translation)	Nonkungu Na Mbulu	id=18192
Xitsonga (Translation)	Nonkungu Na Imbulu	id=18869
