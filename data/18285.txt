url:	http://africanstorybook.org/reader.php?id=18285&d=0&a=1
id:	18285
title:	Maguru U Ṋekedza Milenzhe
author:	Maphaha Tshimangadzo Nelson Maphaha Tshimangadzo Nelson
artist:	Wiehan de Jager Wiehan de Jager
lang:	TshivendaTshivenda
level:	First paragraphs
lic:	Creative Commons: Attribution 4.0
thumb:	http://africanstorybook.org/illustrations/covers/18285.png
desc:	Maguru u humbula u ṋea phukha dzothe milenzhe uri dzi ḓiphine nga u tshimbila sa vhathu.

page_text:

P1	Kale-kale phukha dzo vha dzi sina milenzhe. Dzo vha dzi tshi to kokovha fhasi.
P2	Vhathu vhone vho vha vhe na milenzhe,  ngauri Maguru o vha fha milenzhe.
P3	Liṅwe ḓuvha Maguru a dzudzanya u fha phukha milenzhe. A tshimbila u mona na muvhundu a tshi khou ḓivhadza nga khudzaipfi. U khou ṱoḓa phukha dzi tshi tshimbila sa vhathu.
P4	Phukha dzo takalela u pfa uri dzi ḓo fhiwa milenzhe. Phukha iṅwe na iṅwe yo vha i khou ṱoḓa u vha na milenzhe uri i kone u tshimbila na u gidima. Dza imba dza dzungudza mitshila na u ṱharamudza phapha.
P5	Phukha dza kuvhangana dza amba nga vhukonḓi ha u kokovha. Mavu na matombo zwi hwaya thumbu musi zwi tshi kokovha. Milenzhe i ḓo thusa uri zwi ime zwi vhone kule sa zwine vhathu vha itisa zwone.
P6	Musi tshifhinga tsho swika phukha dza kokovha dza ya nḓuni ya Maguru u wana milenzhe. Thudwa ndau,  mbila,  nngweṋa na zwiṋoni zwa rwa muduba uri zwi ṋeiwe milenzhe.
P7	Phukha dza fhiwa milenzhe mina. Zwiṋoni zwa fhiwa milenzhe mivhili.
P8	Phukha dza vhonala dzi na milenzhe yo fhambanaho. Dziṅwe dza tshina nga dakalo. Dziṅwe dza konḓelwa u tshimbila dza ita na wa.
P9	Dza tshimbila u mona na muvhundu u sumbedza vhathu. Phukha dzoṱhe dza ri,  "A ri tsha dovha ra kokovha."
P10	Phukha ya u fhedzisela kha muduba yo vha ḓongololo. Maguru a vhudzisa,  "Hu tshe na muṅwe nga murahu hanu?" "Hai,  Ndi nṋe wa u fhedzisela," ḓongololo ḽa fhindila.
P11	Maguru a elekanya,  "Arali hu si tshe na muṅwe ndi ḓo ita mini nga milenzhe yo salaho?"  Maguru a ṋea ḓongololo milenzhe yothe yo salaho.
P12	Ḓongololo ḽa ṱuwa ḽo takala vhukuma ngauri ḽi na milenzhe minzhi. "Ndi ḓo tshimbila nga u ṱavhanya u vha fhira vhoṱhe," ḽo elekanya nga u ralo.
P13	Ḓongololo ḽi tshi tou ṱuwa Ṋowa ya bvelela nḓuni ya Maguru. "Maguru mphenivho milenzhe" ndi khou tou luvhelela.
P14	"Milenzhe ndo ṋea yothe yo fhelela." No vha ni ngafhi. Maguru u a vhudzisa. "Ndo rongomelwa," hu fhindula Ṋowa.
P15	Maguru a lavhelesa ngomu nḓuni arali hu na milenzhe yo salaho. A si wane na muthihi.
P16	Maguru a bvela nnḓa ari,  "Pfarelo,  Ṋowa,  a hu na milenzhe yo salaho." Ṋowa ya fanela u kokovha i tshi humela hayani i si na milenzhe. U bva ḽeneḽo ḓuvha Ṋowa a i eḓelesi. I khou lindela tshiṅwe tshikhala tsha u wana milenzhe.

images:

illustrations/pages/2685.png
illustrations/pages/13910.png
illustrations/pages/13904.png
illustrations/pages/13905.png
illustrations/pages/13906.png
illustrations/pages/13907.png
illustrations/pages/13908.png
illustrations/pages/13909.png
illustrations/pages/13910.png
illustrations/pages/13911.png
illustrations/pages/13912.png
illustrations/pages/13913.png
illustrations/pages/13914.png
illustrations/pages/13915.png
illustrations/pages/13916.png
illustrations/pages/13917.png
illustrations/pages/13918.png
illustrations/pages/13919.png

translations:

ChiTonga (Translation)	Maguru Upa Maulu	id=18649
CiNyanja (Translation)	Maguru Apasa Mendo	id=18668
English (Original)	Maguru Gives Legs	id=14415
IciBemba (Translation)	Maguru Apeela Amoolu	id=18691
isiXhosa (Translation)	Umaguru Uphisa Ngemilenze	id=17576
isiZulu (Translation)	Umaguru Uphisana Ngemilenze	id=16360
isiZulu (Adaptation)	Umveli Unikela Ngemilenze	id=17461
Kinyarwanda (Translation)	Maguru Atanga Amaguru	id=17467
Kiswahili (Translation)	Maguru Apatiana Miguu	id=14412
Sepedi (Translation)	Maguru O Abela Diphoofolo Maoto	id=19043
Sesotho (South Africa) (Translation)	Maguru O Fana Ka Maoto	id=20037
Sesotho (South Africa) (Translation)	Maguru Deel Bene Uit	id=20083
Setswana (Translation)	Montshiwa O Abelana Ka Maoto	id=14929
SiLozi (Translation)	Maguru Ufa Mautu Ahae	id=18735
Xitsonga (Translation)	Maguru a Phakela Milenge	id=18870
