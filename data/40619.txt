url:	https://africanstorybook.org/reader.php?id=40619&d=0&a=1
id:	40619
title:	Anzani, mwanaanga
author:	Ursula  Nafula
artist:	Vidyun  Sabhaney
lang:	Kiswahili
level:	Longer paragraphs
lic:	Creative Commons: Attribution 4.0
thumb:	http://africanstorybook.org/illustrations/covers/40619.png
desc:	Hadithi iliyohamasishwa na3…2…1…Blast off

page_text:

P1	Anzani anaweza kuona kundinyota wakati wa usiku.@@Kundinyota ni kundi la nyota linalounda picha au muundo angani. Nyota hizi ziko mbali sana na dunia.@@Anzani anataka kuwa mwanaanga atakapokuwa mkubwa. Wanaanga husafiri angani.
P2	Hakuna hewa au maji katika anga. Wanaanga lazima wavae suti maalum ili kuishi.@@Suti hizo zina oksijeni ya kupumua, na maji ya kunywa.@@Suti hizo pia hulinda wanaanga dhidi ya baridi, joto na vumbi la anga.
P3	Wanaanga husafiri katika vyombo vya anga, ambavyo ni magari yaliyotengenezwa kuruka angani.@@Vyombo vya anga vina injini za roketi zenye nguvu sana.@@Injini lazima ziwezeshe chombo kuruka mbali na dunia kabla ya kufika angani.
P4	Injini za roketi huchoma mafuta mengi ili kurusha chombo cha anga za juu.@@Wakati mafuta yanawaka, husababisha moto nyuma ya roketi.@@Nguvu ya mafuta yanayochomeka husukuma roketi kwenda juu. Pia tunatumia roketi kurusha satelaiti angani.
P5	Satelaiti nyingi husafiri kuzunguka dunia. Mwezi ni satelaiti ya asili.@@Satelaiti zilizotengenezwa na wanadamu hutusaidia kwa shughuli kama vile utabiri wa hali ya hewa na utengenezaji wa ramani.@@Satelaiti daima husonga katika mduara kuzunguka kitu kikubwa zaidi angani. Mwendo huu unaitwa obiti.
P6	Anzani anajua mengi kuhusu nyota na sayari katika mfumo wetu wa jua na sayari zake.@@Anajua majina ya sayari nane zinazozunguka jua.@@Anajua kuna nyota moja tu katika mfumo wetu wa jua na sayari zake. Hiyo ni jua.
P7	Vimondo pia huzunguka jua. Kimondo ni mwamba wa anga.@@Vimondo vingi ni chembe za vumbi ndogo, lakini vingine ni vikubwa.@@Baada ya kuingia kwenye angahewa inayozunguka dunia, vimondo huanguka haraka na kuchomeka. Vinaonekana kama mipira ya moto au 'nyota risasi'.@@Mara kwa mara, kimondo huanguka ardhini!
P8	Ni umbali mrefu sana kutoka ardhini hadi angani.@Darubini ni kifaa kinachotusaidia kuona vitu vilivyo mbali zaidi kuliko macho yetu ya asili yanavyoweza kuona.@@Anzani anasoma anga kwa darubini hadi atakapoweza kusafiri angani.@@Ili kuwa mwanaanga, unapaswa kupenda masomo ya Sayansi, kama Hisabati, Jiografia, Fizikia, Kemia na hata Biolojia.

images:

illustrations/pages/93740643.png
illustrations/pages/93740642.png
illustrations/pages/93740643.png
illustrations/pages/93740644.png
illustrations/pages/93740645.png
illustrations/pages/93740646.png
illustrations/pages/93740647.png
illustrations/pages/93740706.png
illustrations/pages/93740707.png

translations:

English (Adaptation)	Andzani, the astronaut	id=37404
French (Translation)	Andzani et Nsovo, l'astronaute	id=40173
Xitsonga (Original)	Asitironati Andzani na Nsovo	id=37130
