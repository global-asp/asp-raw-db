url:	http://africanstorybook.org/reader.php?id=22287&d=0&a=1
id:	22287
title:	Vitsə́ʼ ve bàá lèmèn
author:	Beatrice Tafon Takeh and Mbinkar Emmanuel Keelen
artist:	Jacob Kono
lang:	Lámnsoʼ
level:	First paragraphs
lic:	Creative Commons: Attribution 4.0
thumb:	http://africanstorybook.org/illustrations/covers/22287.png
desc:	Shitìítìy she á fèrsìn kum vifií vé ŋgàywìr

page_text:

P1	Bàá wùmòʼ-oò yiì a dzə̀ wír sùm wo tavín. Wiíy və-əə̀ ki lim feyì, aáwuné kér wón abaà.
P2	Bàá və̀n-eè kér viyíkìr kijuŋ bìʼ fo wùn wiíy-iì lim kitávín. Wù-uù koŋ ji wón vəə wáa ker a dzəʼə̀m ye juŋe. Wù yòʼ-oò lo a biimé ji áwune wáa lim a kifá.
P3	Ntàm lòó dar, wiíy nèn kpù.
P4	Yii bèy, wù kù a dzə ji bó yòʼ dzə̀ a wón vəə́ wàa lìm a kifá. Wù nèn ku a shaà fo mbìy a lìm lim yeé kwaʼ wùn à yeé laʼa wùn mòʼón.
P5	Mo ghán sí du, bàá nèn dzə̀n, yàsí koó sá wun. Wù nèn kèʼ a rə̀m ndzə̀ ji wun lo e kpu, bo kinyo ki kòóy ne a wón və́. Yòʼ dzə̀ áwune yù fóo leéy fo áwune vitu.
P6	Wù nèn jàŋ wón və́, e sùúy jii, "Vitsə́ʼ vé m fó e vèn ví dzə̀ kisha ke mbàm ke baàr ki ke ki dzəə̀n é kilìtì e kwaʼ. A vèn koŋ e sə vitú vén, vèn nèn a tuŋ kwáʼ, a tàʼ kisha ke mbàm ke baar kin ki."
P7	Wù jàŋ wír vee wun shweesí e sùúy jii, "M sí lo a kpu. Wón vémé yòʼ kì móo leéy fo áwune vitu. Kii vèn, vèn siiy vèn wàa leéy fo áwune e mee mo áwune wíy yu fo a leéy fo áwune vitu."
P8	Bàá wìy kpù, aŋgaà və́ shweesií nèn a fo wón vifá ve yi fo bǎm shintàm.
P9	Wón vine yòʼ-oò lo a koŋ ji áwune rán a kisha ke mbàm kiy ke bàá wov-iì dzəə̀mèn é nsay. Áwune nèn wày ji a lo a tuŋ a kwaʼ və̀y áwune áwune.
P10	Áwune túŋ kwáʼ və̀y wú mayi, á dù e wúmóʼó. Bó áwune yòʼ yèn kisha ke mbàm kiy.
P11	Áwune nèn dzə̀ʼə̀m a ghay wún jii, "Vèsən kwaʼtì ji tàr wòsən bòʼtí vèsən boʼtín a?" Wan wùmòʼ sháʼnén jii, "Àáyà, m kwaʼtì ji tàr wòsən-eè yoŋ a dzə̀ á jii, wìr lóo lìm súm, wù nèn a ker a mbàm. A vèsən lìm súm, e wày vifá, e nàŋsín bo dzə̀ vèsən wàa dzə aŋgàa mbàm."
P12	Kù dzə̀ mo vé sum ámóʼó kù túŋ kwáʼ. Á lim sáŋ, fiinè, áwune nèn a ker mbàm sigháʼán.

images:

illustrations/pages/17228.png
illustrations/pages/17218.png
illustrations/pages/17219.png
illustrations/pages/17220.png
illustrations/pages/17221.png
illustrations/pages/17222.png
illustrations/pages/17223.png
illustrations/pages/17666.png
illustrations/pages/17669.png
illustrations/pages/17226.png
illustrations/pages/17227.png
illustrations/pages/17228.png
illustrations/pages/17229.png

translations:

Afaan Oromo (Translation)	Dhaala Abbaa	id=17965
Amharic (Translation)	የአባት ውርስ	id=17966
English (Original)	Father's Inheritance	id=17523
Kiswahili (Translation)	Urithi kutoka kwa Baba	id=17937
