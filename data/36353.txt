url:	https://africanstorybook.org/reader.php?id=36353&d=0&a=1
id:	36353
title:	Lerato o qala sekolo
author:	Lineo  Nkabane-Sekopo
artist:	Jacob Kono
lang:	Sesotho (Lesotho)
level:	First paragraphs
lic:	Creative Commons: Attribution 4.0
thumb:	http://africanstorybook.org/illustrations/covers/36353.png
desc:	Ho qala sekolo ke mohato o moholo bophelong ba ngoana.

page_text:

P1	Lerato e ne e le ngoanana ea lilemo li hlano ea neng a lula le lelapa labo.@@Motse oa habo o ne o le haufi le moru o nang le liphoofolo tse hlaha.
P2	Lerato o ne a mamela batsoali ba hae.@@O ne a lisa linku le lipoli.
P3	Lerato o ne a rata ho mamela linonyana ha li bina ha a lisitse liphoofolo.@@Ha linonyana li bina, o ne a kenya mantsoe a hae mololing oa tsona.
P4	Lerato o ne a le monyane haholo bakeng sa ho kena sekolo. @@Batsoali ba hae ba ile ba lumella bana ba bona ba baholo feela, Puleng le Nthako, hore ba ee sekolong. @@Sekolo se ne se le bohole ba likilomithara tse 10.
P5	Puleng le Nthako ba ne ba tsamaea hoseng le bana ba bang ba tsoang motseng ebe ba khutla mantsiboea.@@Ba ne ba nka mofao.
P6	Lerato o ile a botsa 'm'ae, "Ke tla ea sekolong neng?"@@'M'ae a araba, "U tla ea e se khale, ngoan'a ka."
P7	Ka letsatsi le leng, koloi e ile ea fihla le morena le mafumahatsana a mabeli.@@Morena o ne a etsa bonnete ba hore bana ba ea sekolong ba le lilemong tse ts'oanetseng.
P8	Batho ba ne ba lumela hore haeba ngoana a khona ho otlolla letsoho holim'a hlooho ea hae ebe le ama tsebe, o se a loketse ho qala sekolo.
P9	Morena o ile a botsa, "U lilemo li kae?" Lerato a araba, "Ke lilemo li hlano."@@"Ha re bone hore na o ka ea sekolong," ha rialo morena.
P10	E mong oa mafumahatsana o ile a nka letsoho le letona la Lerato 'me a le beha hloohong ea hae.@@Lerato o ile a ama tsebe ea hae e letsohong le lets'ehali.
P11	Lerato o ne a tlo ea sekolong se fapaneng le seo Puleng le Nthako ba eang ho sona.@@Se ne se secha ebile se le haufi le hae.
P12	Lerato o ne a thabile haholo.@@A nahana, "Ke tla khona ho bala le ho ngola joalo ka Puleng le Nthako."

images:

illustrations/pages/25447.png
illustrations/pages/25447.png
illustrations/pages/25448.png
illustrations/pages/25449.png
illustrations/pages/25450.png
illustrations/pages/25451.png
illustrations/pages/25452.png
illustrations/pages/25453.png
illustrations/pages/25454.png
illustrations/pages/25455.png
illustrations/pages/25456.png
illustrations/pages/25457.png
illustrations/pages/25458.png

translations:

Afrikaans (Translation)	Tamara begin skoolgaan	id=37764
Chichewa (Translation)	Tamara ayamba sukulu	id=34966
ChiNambya (Translation)	Tamara wakatangisa chikolo	id=32896
Chinkhonde (Translation)	Tamala andile sukulu	id=35001
Chitonga (Malawi) (Translation)	Tamala watamba sukulu	id=35026
Citumbuka (Translation)	Tamara wayambenge sukulu	id=35055
Ciyawo (Malawi) (Translation)	Tamala ŵatandite sukulu	id=35076
Ellomwe (Malawi) (Translation)	Tamara ohambella esukulu	id=35108
English (Original)	Tamara starts school	id=21588
French (Translation)	Tamara commence à l'école	id=35180
isiXhosa (Translation)	UTamara uqala isikolo	id=37849
isiZulu (Translation)	UTamara ungena esikoleni	id=37714
Khoekhoegowab (Translation)	Tamaras	id=31854
Kiswahili (Translation)	Tamara aanza kwenda shule	id=21631
Lámnsoʼ (Translation)	Tamara kéʼ a du' fo shikur	id=22301
Lusoga (Translation)	Tamara atandiika okusoma	id=25582
Oshikwanyama (Translation)	Kandeshi ta hovele ofikola	id=31573
Oshindonga (Translation)	Tamara atameka osikola	id=31508
Otjiherero (Translation)	Tamara Ua utu osikire	id=31517
Rukwangali (Translation)	Tamara ta vareke sure	id=31587
Sepedi (Translation)	Tamara o thoma go ya sekolong	id=33465
Sesotho (South Africa) (Translation)	Thamara o qala sekolo	id=33377
Siswati (Translation)	Tamara ucala kuya esikolweni	id=33403
Tshivenḓa (Translation)	Tamara u thoma tshikolo	id=34300
Xitsonga (Translation)	Zawadi a sungula xikolo	id=34193
