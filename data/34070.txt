url:	https://africanstorybook.org/reader.php?id=34070&d=0&a=1
id:	34070
title:	Maisha ya viatu
author:	Ursula  Nafula
artist:	Nozuko Mkizwana
lang:	Kiswahili
level:	First paragraphs
lic:	Creative Commons: Attribution 4.0
thumb:	http://africanstorybook.org/illustrations/covers/34070.png
desc:	Hadithi hii inaelezwa kwa mtazamo wa kiatu. Inashiriki maisha yake na umuhimu wa kuchakata. (Kitabu hiki cha hadithi kiliundwa kwenye semina iliyofanyika Durban (Februari 2020)

page_text:

P1	Katika mji fulani, kulikuwa na duka la viatu lililokuwa nadhifu na la bei ghali.@@Katika mji huu paliishi mtu tajiri mwenye miguu mikubwa.@@Ni katika mji huu ndimo nilizaliwa.
P2	Watu wengi walikuja kwenye duka hilo la viatu, lakini ni wachache tu walioweza kununua viatu hivyo vya mapambo.@@Tajiri huyo alilitembelea duka hilo mara mbili kwa mwaka na kila mara alinunua viatu.
P3	Aliziweka pesa zake mezani.@@Halafu, akiwa ameiweka mikono yake mifukoni, alitembea juu na chini akiangalia viatu.
P4	Aliponikaribia, nilikosa pumzi na kuganda.@@Aliinyosha mikono yake na kunikamata.@@Kisha, aliketi na kuanza kunivaa kwenye kila mguu.
P5	Alikuwa na miguu mikubwa, na harufu ilikuwa karibu kuninyonga!@@Nilipakiwa kwenye sanduku.@@Tulienda nyumbani, akaniweka kwenye kabati.
P6	Alinivaa kila siku.@@Nilimfanya akawa nadhifu na akatembea kwa ujasiri.@@Nilikuwa na maisha magumu nikiwa naye. Alikuwa mvivu wala hakuiosha miguu yake!
P7	Kwa upande wangu, wakati mwingine nilimng'ata, na kumfanya achechemee.@@Lakini mwishowe, nilizeeka na kuvunjika. Nilikuwa na makovu na nyufa.@@Hakunivaa tena.
P8	Aliniweka nje, karibu na pipa la takataka.@@Mvulana alinichukua na kuniweka kwenye begi lake la kuchakata. @@Niliona furaha usoni mwake!
P9	Mvulana yule alinipeleka kwenye karakana.@@Huko, nilitengenezwa kwa makini nikawa mkoba mpya uliometameta. @@Nilianza maisha mapya!

images:

illustrations/pages/85960200.png
illustrations/pages/85960201.png
illustrations/pages/85960202.png
illustrations/pages/85960203.png
illustrations/pages/85960204.png
illustrations/pages/85960205.png
illustrations/pages/85960206.png
illustrations/pages/85960207.png
illustrations/pages/85960208.png
illustrations/pages/85960209.png

translations:

English (Original)	Life of shoes	id=33943
