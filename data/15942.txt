url:	http://africanstorybook.org/reader.php?id=15942&d=0&a=1
id:	15942
title:	Ndizi Za Bibi
author:	Peter Chege
artist:	Catherine Groenewald
lang:	Kiswahili
level:	Longer paragraphs
lic:	Creative Commons: Attribution 4.0
thumb:	http://africanstorybook.org/illustrations/covers/15942.png
desc:	The little girl is curious as she watches her grandma preparing to ripen bananas. Where grandma stores the bananas remains top secret to the disappointment of her grandchild. How long does it take before the grandchild discovers grandma’s secret?

page_text:

P1	Bibi alikuwa na shamba lenye rutuba lililojaa mtama,  mawele,  mihogo,  na zaidi ya yote,  ndizi. Ingawa bibi alikuwa na wajukuu wengi,  nilijua alinipenda zaidi. Alinikaribisha nyumbani kwake mara kwa mara na kunifichulia siri zake. Kulikuwa na siri moja aliyokataa kunifichulia. Hakunifichuliwa alivyoziivisha ndizi zake.
P2	Siku moja,  niliona kapu kubwa limeanikwa nje ya nyumba ya bibi. Nilipomuuliza kapu lilikuwa la nini,  alinijibu,  "Hili ni kapu langu la ajabu." Kando ya kapu lile,  paliwekwa majani ya mgomba. Bibi alikuwa akiyageuzageuza. Nilijawa na shauku nikauliza,  "Bibi,  majani haya ni ya nini?" Bibi alinjibu,  "Ni majani yangu ya ajabu."
P3	Nilifurahia kumtazama bibi,  zile ndizi,  yale majani ya mgomba na lile kapu kubwa. Bibi alinituma kwa mamangu. "Bibi,  tafadhali niruhusu nione unavyotayarisha." "Mwana wee,  usiwe mtundu,  fanya ninavyokwambia." Bibi alinifokea. Niliondoka mbio.
P4	Niliporudi nilimpata bibi amekaa nje. Hapakuwa na kapu wala zile ndizi. "Bibi,  li wapi kapu,  zi wapi ndizi,  na ya wapi." "Zipo mahali pangu pa ajabu." Bibi alijibu. Jibu lake lilinivunja moyo.
P5	Siku mbili baadaye,  bibi alinituma nimchukulie mkongojo wake kutoka chumbani. Mara tu nilipoufungua mlango,  nilikaribishwa na harufu tamu ya ndizi mbivu. Kapu kubwa la ajabu la bibi lilikuwa kwenye chumba cha ndani. Lilifunikwa kwa blanketi kuukuu. Nililifunua blanketi na kunukia harufu tamu.
P6	Nilibumburushwa na sauti ya bibi akiita,  "Wafanyaje wewe? Niletee mkongojo haraka." Nilitoka haraka kumpelekea mkongojo. "Tabasamu ni la nini?" Aliniuliza bibi. Swali lake lilinikumbusha kuwa bado nilikuwa ninatabasamu kwa kupavumbua mahali pake pa ajabu.
P7	Keshoye bibi alipokuja kumuamkua mama,  nilichapuka na kwenda nyumbani kwa bibi kuziangalia zile ndizi tena. Palikuwa na kichala kimoja cha ndizi zilizoiva. Nilichuna moja na kuificha rindani mwangu. Nililifunika kapu,  nikaenda nyuma ya nyumba,  nikaila ndizi kwa haraka. Ilikuwa tamu ajabu.
P8	Siku iliyofuata,  bibi alipokuwa kitaluni akichuma mboga,  nilipenya haraka nikazichungulia ndizi. Karibu ndizi zote zilikuwa zimeiva. Nikachukuwa kichala cha ndizi nne. Nilipokuwa nikinyemelea kuelekea mlangoni,  nilimsikia bibi akikohoa. Niliwahi kuzificha rindani na nikampita nikelekea nje.
P9	Siku iliyofuata,  ilikuwa siku ya soko. Bibi aliamka alfajiri mapema.  Kila mara aliziuza ndizi na mihogo sokoni. Siku hiyo,  sikuharakisha kumtembelea. Ingawa hivyo,  singeweza kumuepuka kwa muda mrefu.
P10	Siku hiyo jioni,  baba,  mama na bibi,  waliinita. Nilijua sababu.  Usiku ule nilipokuwa nimelala,  nilijua sitawahi kuiba tena,  si kwa bibi,  si kwa wazazi wangu,  wala mtu yeyote.

images:

illustrations/pages/1360.png
illustrations/pages/1361.png
illustrations/pages/1360.png
illustrations/pages/1362.png
illustrations/pages/1363.png
illustrations/pages/1364.png
illustrations/pages/1366.png
illustrations/pages/1368.png
illustrations/pages/1369.png
illustrations/pages/1370.png
illustrations/pages/1371.png

translations:

Ekegusii (Translation)	Amatoke A’Baba	id=2371
English (Original)	Grandma's Bananas	id=2094
French (Translation)	Les Bananes De Grand-Mère	id=9956
Fulfulde (Translation)	Bananaaje Maamiyo Debbo	id=10008
Hausa (Translation)	Ayabar Kaka	id=9974
Kanuri (Translation)	Ayawa Kakaye	id=10034
Kikamba (Translation)	Maiũ Ma Sũsũ	id=2367
Lugbarati (Translation)	Dede Ma A’Bua	id=2368
Lugbarati (Official) (Translation)	Dede Vile A’Bua Ri	id=8749
Lumasaaba (Translation)	Kamarofu Ka Kuukhu	id=3095
Maa (Translation)	Ilmaisurîn Le Kokoô	id=2742
Oluwanga (Translation)	Amaremwa Ka Kukhu	id=2370
Zarma (Translation)	Ay Kaayi Banaaney	id=10099
