url:	http://africanstorybook.org/reader.php?id=21586&d=0&a=1
id:	21586
title:	Kusu Nee Kila 
author:	Christina Nwolley
artist:	Andrews Opoku Antwi and Michelangelo Quaye Anang
lang:	Nzema
level:	Read aloud
lic:	Creative Commons: Attribution 4.0
thumb:	http://africanstorybook.org/illustrations/covers/21586.png
desc:	Wᴐ ewiede ɛhye anu

page_text:

P1	Mekɛ bie mᴐᴐɛze ɛhᴐ la, ɛnee Kusu nee Kila wᴐ manzinli ko anu mᴐ bɛfɛlɛ ye Siane Sᴐlᴐ anaa Ankobra.
P2	Ɔwᴐ nuhua kɛ bɛwᴐ manzinli ko anu, noko bɛnde namule ko azo. Bɛ nuhua biala ɛnze namule ko mᴐᴐᴐgᴐnwo de zo a. Bɛ nuhua ko biala nee ᴐ mra ade a.
P3	Kɛmᴐᴐ dahuu bɛyɛ ye la, alehyelɛ biala, bɛgyakyi bɛ mra ne mᴐ wᴐ namule ne azo. 

Na bɛkᴐɛhoayelɛ ne anu bɛkᴐ kpondɛ aleɛ bɛma bɛ abusua ne.
P4	Kenle ko bie mᴐᴐ awovolɛ ne hᴐle kɛɛ bɛkᴐ bɛakpondɛ aleɛ la, mᴐᴐᴐyɛle nwanwane alɛ kɛ, ngakula ɛkpunli nwiᴐ ne yɛle bɛ adwenle kɛ bɛkali nwᴐhoa wᴐ alienwo adenvinli ne anu.
P5	Wᴐ nwᴐhoa elilɛ ne anu, bɛdele bɛ nwoɛdendɛlɛ. Ɛhye ati, bɛyɛle bɛ adwenle kɛ bɛyia bɛnwo.
Wᴐ bɛayia ne anu, bɛlale bɛ nwo ali na bɛvale bɛ nwo agᴐnwolɛ.
P6	Mekɛ zᴐhane anu, yɛɛ Kusu ngakula ne mᴐ dole ɛsalɛ vɛlɛle Ngila ngakula ne mᴐ na bɛlili aleɛ bɛbᴐle nu. Na ɛhye anzi, Ngila ngakula ne hᴐle sua nu anyeliɛlɛ nu.
P7	Yeangyɛ biala yɛ Kusu ninli ne raale na ᴐnwunle kɛᴐ mra ne mᴐ anye lie. Na ᴐbizale bɛ kɛ, duzu ati a bɛ nyelie a? Na bɛhanle mᴐᴐᴐzili kᴐsᴐᴐti bɛhilɛle bɛ nli mᴐ fane agonwonlɛ fofolɛ mᴐᴐ bɛnya ye la anwo.
P8	Nᴐhalɛ nu, mᴐ ninli ne dele mᴐ ezi la, ᴐrɛ le bᴐle ᴐ nwo totohyia kpole kpalɛ. Ɛhye manle ᴐhilɛle nu ᴐhilɛle ᴐ mra ne mᴐ na ᴐyele fealera edwɛkɛ mᴐᴐla bɛ nee Kila avinli la. Na mᴐᴐ ngakula ne dele kɛ, Ngila ale bɛ aleɛ titili la, bɛrɛle bᴐle bɛ nwo bᴐkᴐᴐ.
P9	Noko bɛnyanle anyelazo na bɛhanle bɛhilɛle bɛ nli kɛɛɛmamma ᴐrɛle bᴐ, ᴐluakɛ Kila amra ne mᴐ bᴐle ɛwᴐkɛlɛ kɛ bɛbaza bara ɛhyema.
Noko akee, kenle ne dwule la, bɛhendɛle bɛ dedee bɛamma. ᴐluale zo ᴐmanle bɛ nli dule bɛ folɛ kɛ, bɛhᴐ vɛlɛ bɛ bɛrɛla na yɛnya adenle yɛahye bɛ.
P10	Mekɛ ne anu ala, Ngila ngakula ne noko nyanle folɛdulɛ vile bɛ nli ɛkɛ wᴐ mɛlɛ mᴐ bɛhanle mᴐᴐ zili ᴐ nzi la. Ninli ne ahonle dule noko ᴐlale Nyamenle ase kɛ yelie ᴐ mra ne mᴐ la. Kila noko yele fealera edwɛkɛ mᴐ la bɛ nee Ngusu avinli la hilele ᴐ mra ne mᴐ.
P11	Ɛhye manle Kila noko dule ᴐ mra ne mᴐ folɛ kɛ, bɛmamma bɛtu bɛ gyakɛ bɛsie Kusu namule ne azo bieko. Eza bɛne bɛpɛ agᴐnwolɛvalɛ ne anu. Naa mekɛ mᴐᴐ Ngusu ngakula ne dwule bɛ nwohoalilɛɛleka ne la, bɛdianle nunwa “Ngila ngakula ee! agᴐnwolɛma ee! Bɛrɛla bɛma yɛhᴐli nwᴐhoa bieko oo!”
P12	Yɛ nli eziezie aleɛ fɛlɛko bie ɛma yɛ, bɛrɛla bɛma yɛhᴐli oo!” 
Ngila ngakula ne buale bɛ kɛ, “Yɛnrɛra oo! Yɛnrɛra. Yɛ nee bɛɛnnɛ agᴐnwolɛyɛlɛ bieko. Saa bedie bɛ nli folɛdulɛ a yɛdayɛ noko yɛdie yɛ nli folɛdulɛ. Zᴐhane ati bɛhᴐ oo! Bɛhᴐ.”

images:

illustrations/pages/25438.png
illustrations/pages/25435.png
illustrations/pages/25436.png
illustrations/pages/25437.png
illustrations/pages/25438.png
illustrations/pages/25439.png
illustrations/pages/25440.png
illustrations/pages/25441.png
illustrations/pages/25442.png
illustrations/pages/25443.png
illustrations/pages/25444.png
illustrations/pages/25445.png
illustrations/pages/25446.png

translations:

English (Translation)	Mother Mouse's Warning	id=21587
