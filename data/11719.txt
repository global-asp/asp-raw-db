url:	http://africanstorybook.org/reader.php?id=11719&d=0&a=1
id:	11719
title:	Ɓinngel Nyiiya No Kiinyuɗo Sanne
author:	Plan Niger - Projet NECS - Usaid and Avec la contribution du comité asl du projet necs
artist:	Wiehan de Jager
lang:	Fulfulde
level:	Longer paragraphs
lic:	Creative Commons: Attribution 3.0
thumb:	http://africanstorybook.org/illustrations/covers/11719.png
desc:	Hinere nyiiwa ɓooyi no mawni

page_text:

P1	Himɓe fuu anndi ko nyiiwa no woodi hinere juutunde sanne.
P2	Ammaa ɓooyi ko hinere nyiiwa no mawnunoo,  no raɓɓiɗinnoo. Hano nii faɗo caka yeeso magga.
P3	Nyannde gooɗom,  ɓinngel nyiiwa kiinyungel sanne rimaama. Bisa fuu,  imo woodi ko o ƴamata dow muuɗum.
P4	O kiinyuɗo faro ko daari geelobel ladde. O ƴami: "Ngam ɗume ko aɗa woodi daande juutunde?"
P5	O kiinyuɗo faro ko daari guuturuwa. "Ngam ɗume luwal maaɗa no seeɓi?"
P6	O kiinyuɗo faro ko daari ngabbu. O ƴami: "Ngam ɗume ko aɗa tawraa gite boɗeeje?"
P7	O kiinyuɗo faro ko daari tolbiya. "Ɗume tolbiya hiirtotoo?"
P8	Inna on wi'i o: "Abadaa to waɗu iri ƴamol ngol!" O takkitii imo yigga waywayko.
P9	Ammaa ngam faɓru no ƴoƴi,  tinni no wi'a: "Tokkam njehen dow weendu ndun. A yi'an ɗon ko toleya hiirtotoo."
P10	Ɓinngel nyiiwa ngel no tokki faɓru ndun naa to weendu ndun.
P11	O ittani ho'ore makko laawol nder kuɗooli ɗin nden o dari dow ɓaargol weendu ndun. Imo daara nder ndiyam ɗam. Toye toleya ngan tawanoo?
P12	Hayre tawaande hadde ɓaargol weendu ndun wi'i: "Jam waali." Ɓinngel nyiiwa ngel jaabii: "Jam waali,  se ndegom non,  oɗon mbaawa haalani kam ko toleya hiirtotoo?"
P13	Hayre nden yeccii: "Tura faa mi haalane ɗum. Ley sanne,  ley sanne" Ɓinngel nyiiwa ngan leesi sanne faa to.
P14	"Snap!" Hinere makko yani nder nyi'iƴe tolbiya. Faɓru ndun wulli: "Toleya,  ɗume kiirtoto-ɗaa!"
P15	Ɓinngel nyiiwa ngel jooɗi dow koyɗe muuɗum tekkuɗe nden ngel fooɗi,  ngel fooɗi,  ngel fooɗi. Ammaa toleya ngan yoofaay.
P16	Hinere ɓinngel nyiiwa nden ɗaartii,  ɗaartii,  nden nde ɗaartii faa to "Duuffff!" O saami dow ɓaawo.
P17	Ko toleya ngan waasi hiiraande muuɗum,  ɓernde magga fuu halkii,  nga majjiri non nder ndiyam ɗam.
P18	Ɓinngel nyiiwa ngel daari hinere muuɗum. O waawataa yi'i ho'ore majjum!
P19	Iɗum juuti faa iɗum waawaa teɓtol ɓiɓɓe leɗɗe dow licce ɓuruɗe toowude.
P20	Nden lootoroo ndiyam wakkati nyallomaaji ɓuruɗi wulowulo.
P21	Gilla nyannde muuɗum,  nyiibi no ngoodi juuɗe juutuɗe sanne,  iɗum nafa sanne.

images:

illustrations/pages/1110.png
illustrations/pages/1111.png
illustrations/pages/1112.png
illustrations/pages/1110.png
illustrations/pages/1113.png
illustrations/pages/1114.png
illustrations/pages/1115.png
illustrations/pages/1116.png
illustrations/pages/1117.png
illustrations/pages/1118.png
illustrations/pages/1119.png
illustrations/pages/1120.png
illustrations/pages/1121.png
illustrations/pages/1122.png
illustrations/pages/1123.png
illustrations/pages/1124.png
illustrations/pages/1125.png
illustrations/pages/1126.png
illustrations/pages/1882.png
illustrations/pages/1127.png
illustrations/pages/1128.png
illustrations/pages/1129.png

translations:

