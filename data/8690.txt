url:	http://africanstorybook.org/reader.php?id=8690&d=0&a=1
id:	8690
title:	Jinsi Usiku Ulivyoingia Kijiji Cha Opio
author:	Mutugi Kamundi
artist:	Wiehan de Jager
lang:	Kiswahili
level:	First paragraphs
lic:	Creative Commons: Attribution 3.0
thumb:	http://africanstorybook.org/illustrations/covers/8690.png
desc:	Hadithi inayoonyesha matokea ya kwanza katika kijiji kimoja.

page_text:

P1	Hapo zamani hakukuwa na usiku katika kijiji cha kina Opio. Watu walilala wakati wowote walipochoka. Walipoamka,  walifanya kazi zao.
P2	Siku moja,  Opio alienda na mbwa wake kuwinda. Baada ya muda mfupi,  mbwa walianza kumfukuza. Opio aliwafuata akakimbia kwa masaa mengi. Alipochoka alipumzika baadaye alianza kukimbia tena. Lakini,  hakuwaona mbwa wake.
P3	Baada ya siku nyingi,  Opio alijipata katika kijiji tofauti. Alimwambia mwenye nyumba mmoja,  "Nimekuwa nikimfukuza paa kwa muda mrefu na sasa nimechoka. Nahitaji kupumzika." Mtu yule alimjibu Opio,  "Hebu pumzika hapa. Je,  ungependa pombe kidogo?" Opio alikuwa na kiu kikubwa kwa hivyo alikunywa pombe kidogo kisha akalala.
P4	Opio alipoamka,  hakuweza kuona. Alifunga na kufungua macho yake mara nyingi. Mwishoni,  alimwambia mhisani wake,  "Ulinipa kinywaji kibaya. Siwezi tena kuona sawasawa."
P5	Mwenye nyumba alimwambia,  "Hukunywa kinywaji kibaya na macho yako ni sawasawa. Sasa hivi ni usiku. Kwani hujawahi kuona usiku tena? Siku ikiisha,  usiku hufuata." Opio aliuliza maswali mengi kuhusu usiku akapendezwa sana na hali hiyo. Yeye na rafiki yake mpya walizungumza hadi asubuhi. Alikaa kwake kwa siku nyingine moja ili aone usiku ukiingia tena.
P6	Asubuhi iliyofuata,  yule mtu alimweleza Opio,  "Giza likianza kuingia,  anza kutembea kwenda kijijini kwenu. Ukitembea huku ukiangalia mbele usiku utakufuata. Ukiangalia nyuma usiku utapotea."
P7	Opio alifanya alivyoambiwa. Usiku huo alianza kutembea akielekea kijijini kwao. Alihisi giza likimfuata nyuma yake. Alikuwa na haja ya kuangalia nyuma lakini akajizuia.
P8	Alipofika kijijini kwao,  wanakijiji waliogopa. Walimwuliza,  "Opio,  ni ugonjwa gani huu uliotuletea? Ni nini hiki cheusi kinachokufuata nyuma yako?" Opio akawaeleza,  "Ndugu zangu,  kitu hiki cheusi kinachonifuata kinaitwa usiku. Mnavyoogopa ndivyo nilivyoogopa pia."
P9	Opio aliendelea kuwaeleza,  "Ninyi vile vile mtapenda usiku. Mwangaza ukija tutaweza kufanya kazi. Na usiku ukiingia tutapumzika."
P10	Na hivyo ndivyo usiku ulivyoingia katika kijiji cha kina Opio.

images:

illustrations/pages/1130.png
illustrations/pages/1131.png
illustrations/pages/1132.png
illustrations/pages/1133.png
illustrations/pages/1134.png
illustrations/pages/1135.png
illustrations/pages/1136.png
illustrations/pages/1130.png
illustrations/pages/1137.png
illustrations/pages/1138.png
illustrations/pages/1139.png

translations:

Afrikaans (Translation)	Hoe Die Nag Aan Opio Se Dorp Gekom Het	id=11503
Ekegusii (Translation)	Buna Obotuko Bwachete Ase Ekenyoro Ki’Opio	id=2372
English (Original)	How Night Came to Opio's Village	id=2102
French (Translation)	Comment La Nuit Vint Au Village D’Opioc	id=10841
Kikamba (Translation)	Ũndũ Kĩvindu Kyokie Ndũanĩ Ya Opio	id=2373
Kiswahili (Translation)	Usiku Unaingia Kijijini	id=16587
Luganda (Translation)	Engeri Ekiro Gye Kyajja Ku Kyalo Kya Kajoba	id=2375
Lugbarati (Translation)	Ini Eca Opio Vile Angua Ngoni Ngonia	id=2388
Lumasaaba (Translation)	Isaambo Isi Shishiilima Sheetsila Mu Shaalo Sha Opio	id=3112
Lunyole (Translation)	Engeri Eyi Owiire Wajamo Mu Hitahere Hya Watindi	id=2389
Lunyole (Translation)	Esambo Eyi Wire Wajaambo Muhitehere Hy’Opio	id=8692
Maa (Translation)	Eneikunúnye Enkéwarie Emurúa E Opio	id=2777
Ng’aturkana (Translation)	Kona Abunio Aribu Nadakar a Opio	id=2390
Oluwanga (Translation)	Shinga Eshiro Shietsa Mulukoba Lwa Opio	id=2391
