url:	http://africanstorybook.org/reader.php?id=2234&d=0&a=1
id:	2234
title:	Anansi Na Hekima
author:	Mutugi Kamundi
artist:	Wiehan de Jager
lang:	Kiswahili
level:	First paragraphs
lic:	Creative Commons: Attribution 4.0
thumb:	http://africanstorybook.org/illustrations/covers/2234.png
desc:	Mungu wa angani anaamua kumpa Buibui Anansi chungu cha hekima. Anasisimka sana kutoka na yale anajifunza kiasi cha kutaka kukificha chungu hicho mtini ili afaidike pekee yake.  Kwa bahati mbaya

page_text:

P1	Hapo zamani za kale,  watu hawakujua chochote. Hawakujua kupanda mimea,  hawakujua kushona nguo,  wala hawakujua kuuunda vyombo vya chuma. Lakini mungu aliyeitwa Nyame akiwa mbinguni,  alimiliki hekima ambayo watu walihitaji. Nyame alihifadhi hekima hiyo kwenye chungu kilichotengenezwa kwa udongo.
P2	Siku moja,  Nyame akaamua kumpa Anansi chungu hicho kilichojaa ujuzi na hekima tele. Basi Anansi akawa anakitazama chungu kile. Na kila alipokitazama alipata kujua jambo jipya. Alifuarahi sana.
P3	Na kwa sababu ya ulafi wake,  Anansi alisema moyoni,  "Nitakificha chungu hiki juu ya mti mrefu ili mtu mwingine yeyote asikifikie. Ningetaka chungu hiki kinifae peke yangu." Kwa kutumia miyaa,  Anansi alitengeneza kamba akaifungia kwenye chungu. Kisha,  alifungia kamba hiyo kwenye kiuno chake. Alianza kupanda mti ule huku kile chungu kikining'inia mbele yake. Lakini haikuwa rahisi kupanda huku chungu kikimgonga magotini kila wakati.
P4	Wakati huo wote,  mwanawe Anansi alikuwa amesimama chini ya ule mti huku akimtazama babake. Akamwambia, "Baba,  mbona usikifungie chungu mgongoni ili uweze kuuparaga mti?" Basi Anansi akaamua kukifungia chungu kilichojaa hekima mgongoni mwake. Ikawa rahisi zaidi kukibeba kile chungu mgongoni mwake.
P5	Baada ya muda mfupi,  alifika juu ya mti. Akiwa juu ya mti aliwaza,  "Mimi ndiye ninabeba hekima lakini,  mwanangu anaonekana kuwa mwerevu kuniliko." Anansi alikasirika na kukitupa kile chungu chini.
P6	Chungu kilianguka na kuvunjika vigaevigae. Watu waliipata hekima wakajua kulima,  kushona nguo,  na kuunda vyombo vya chuma. Hivyo ndivyo watu walivyojua kufanya mambo yote wanayofanya.

images:

illustrations/pages/1273.png
illustrations/pages/1274.png
illustrations/pages/1275.png
illustrations/pages/1276.png
illustrations/pages/1277.png
illustrations/pages/1278.png
illustrations/pages/1279.png

translations:

Ateso (Translation)	Anansi Keda Acoa	id=20963
Ekegusii (Translation)	Anansi N’Obong’Aini	id=2232
English (Original)	Anansi and Wisdom	id=1938
Kikamba (Translation)	Ananzi Na Ũĩ	id=2233
Lugbarati (Translation)	Ibio Pi Ondoa Be	id=2230
Lugbarati (Official) (Translation)	Èbìó Pɨ Òndʉ̀á Be	id=8775
Lumasaaba (Translation)	Manaasi Ni Kamakhula	id=3006
Maa (Translation)	Anansi Ó Eng'énó	id=2732
Ng’aturkana (Translation)	Anansi Ka Aosou	id=2235
Oluwanga (Translation)	Anansi Nende Obuchesi	id=2256
Oluwanga (Translation)	Anansi Nende Obuchesi	id=8677
Spanish (Translation)	Anansi Y La Sabiduría	id=14407
