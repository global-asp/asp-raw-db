url:	http://africanstorybook.org/reader.php?id=13055&d=0&a=1
id:	13055
title:	Ipisi Nenyoni
author:	Thamsanqa Mokoena
artist:	Wiehan de Jager
lang:	isiNdebele
level:	First paragraphs
lic:	Creative Commons: Attribution 3.0
thumb:	http://africanstorybook.org/illustrations/covers/13055.png
desc:	Ipisi ifuna ukwazi ukuthi ngelani imerego elimhlophe elisemva kwentamo yenyoni . Ukuzwa ukuthi yinyama

page_text:

P1	Ipisi nenyoni khebaba bangani abakhulu,  nanoma bebahlukene ngeendlela ezinengi. Inyoni beyikghona ukuphapha kodwana Ipisi yona beyikhona ukukhamba kwaphela.
P2	Ngelinye ilanga Ipisi,  ifuna ukwazi okuthileko ngomngani wayo,  yabuza inyoni,  "Kgani yini into emhlophe le ehlala ingaphasi kwentamo yakho?"
P3	Kodwana inyoni beyingadimani,  yamupha amasiba. Ipisi yathungelela amasiba lawa yenza amaphiko. Yawabophelela emzimbeni wayo,  beyalinga nokuphaphela esibhakabhakeni. Kodwana bekabudisi ngendlela emangazako begodu namasiba lawa bekamancani khulu ukuthi angamphaphisa. Kwafanele ukuthi ize nelinye iqhinga.
P4	"Ngiyakubawa mnganami," ipisi ibawa inyoni,  "ngingabambelela emsileni wakho nawuphaphela esibhakabhakeni?" "Akunakinga," kwatjho inyoni. "Ngyazi ukuthi ufuna kangangani ukuphapha." Asenze lokhu kusasa ekuseni. Nalifika ilanga,  ipisi yabambelela emsileni wenyoni njengesithembiso senyoni baphaphela phezulu esbhakabhakeni.
P5	Inyoni yaphapha,  yaphapha beyadinwa. Kodwana Ipisi yathi,  "Khewu phaphe uyephambili kancani mnganami!" Phela bekabona inyama emhlophe enonileko enamafutha ngaphezu kwabo,  nomlomo wayo besewuzele amathe ngokurhala.
P6	Ekugcineni,  amasiba khange asakwazi ukubambelela. Ipisi beyiphakathi esbhakabhakeni. Yeqela inyama leya enonileko enamafutha icabanga nayingayidla,  inyama enonileko enamafutha leya izombamba. Kodwana ithe nayithi ibamba 'inyama' leya,  ekuzwileko beku mamafu athambileko!
P7	Ipisi bese iwa msinya kwanje. "Sizani,  sizani!" irhuwelela. Kodwana bekunganamuntu oyizwako. Inyoni nayo beyilahleke emafini.
P8	Ipisi yawela phasi ngokufohloka yathula imizuzwana. Yavuka izwa ubuhlungu obukhulu,  iphuke nedolo begodu izele neembazi umzimba woke.
P9	Kusukela ngalelo langa kufika nje,  Ipisi iyahluza begodu izele iimbazi umzimba woke. Zange ikgone ukuphapha nanamhlanjesi. Begodu yona nenyoni abasese bangani.

images:

illustrations/pages/1725.png
illustrations/pages/1725.png
illustrations/pages/1726.png
illustrations/pages/1727.png
illustrations/pages/1728.png
illustrations/pages/1729.png
illustrations/pages/1730.png
illustrations/pages/1731.png
illustrations/pages/1732.png
illustrations/pages/1733.png
illustrations/pages/1734.png

translations:

Afrikaans (Translation)	Hiëna en Raaf	id=10914
Afrikaans (Translation)	Hiëna en Kraai	id=11174
English (Original)	Hyena and Raven	id=2105
French (Translation)	La Hyène Et Le Corbeau	id=10181
Gurene (Translation)	Sãseŋa La Guͻ	id=12667
Kiswahili (Translation)	Fisi Na Kunguru	id=8698
Likpakpaanl (Translation)	Naachiin Ni Ukaabɔn	id=18778
