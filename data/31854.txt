url:	https://africanstorybook.org/reader.php?id=31854&d=0&a=1
id:	31854
title:	Tamaras
author:	Mattheus  Goraseb
artist:	Jacob Kono
lang:	Khoekhoegowab
level:	First sentences
lic:	Creative Commons: Attribution 4.0
thumb:	http://africanstorybook.org/illustrations/covers/31854.png
desc:	Gao!gao skolǂgâs ge tsoatspas nâ

page_text:

P1	Nē koro kurixa ǀgôaros, Tamaras, ge ǁgûra ǀkha ge ǀguipa ǁan hâ i.@@ǁȊn di ǂnaumâis ge haiǀgoms ǃnâ ǃkhauǀgurun ta hâpa, ge hâ i.
P2	Tamaras ge ǁnâuǀnamxa ǀgôa ge īsa, ǁgûn aiǃâ.@ǁîs ge gere gūre.
P3	Tamaras ge gūre ra ǃā, ǀui-anin di dogma gere ǃgâ.@@Aniron ra ǁnae khamis ge ǁîs di ǂhunuma mîdi ǀkha gere ǀgauǀgau.
P4	Tamaras a ganube ǂkham, xui-ao ra ge ǁgûra ǁîs xa kai ǀgôara, Nashipaes tsî Tasiekus hâra gere skol ǃgû kai.
P5	Nē ǀgôara gen au ǀgôan ǀkha nē ǂnaumâisa xu ǁgoas hoasa gere skol ǃgû.@@ǁîn ge ǂûna gere xawan ǃnâ ūsaobasen.
P6	Os ge Tamarasa ǀguia ǁgûsa ge dî, "Okhatse, hamo ta kha ra skol ǃgû?"@@Os ge ǁgûsa ge ǃeream, "ǀGūǁae, ti ôaro," ti.
P7	Danakhoeb tsî ǀgam tarare khoera hâ ǃnâ audos ge ǀgui tsē ge hā mâ.@@Danakhoeb ge gere kōǃgâ, in skolǁhā hâ ǀgôarona ǁaeb ai skol ǃgûsa.
P8	Khoen ge ǂgom hâ is ge, ǁôab â-i kara ǀgôa-e danas ǂamai ǃkharu tsî ǂgaesa tsâǀkhā ǁkhāo, i ge a skolǁhā.
P9	Danakhoeb ra dî, "Matiko kurixas a?" ti. Os Tamarasa ra ǃeream, "Koro kurixa ta a."@@"O, a da kō re ǃgû ǁkhās asa," timi.
P10	ǀGui khoes ge Tamaras ǁôaba u tsî tsamtsiǃnâse ǁîs danas ǂamai ge ǃkharu kai.@@Os ge Tamarasa ǁare ǀkhāb ǂgaesa ge tsâǀkhā.
P11	Nashipaes tsî Tasiekus hâra di skola xus ge Tamarasa ǀnî skoli ǁga ra sîhe.@@ǀAsa tsî ǀgū skoli ǁga.
P12	Os ge Tamarasa dâb xa ge ǀoa.@@ǁîs tsîn ge koma Nashipaes tsî Tasiekus hâra khami khomai tsî xoa, tis ge gere ǁkhore.

images:

illustrations/pages/25447.png
illustrations/pages/25447.png
illustrations/pages/25448.png
illustrations/pages/25449.png
illustrations/pages/25450.png
illustrations/pages/25451.png
illustrations/pages/25452.png
illustrations/pages/25453.png
illustrations/pages/25454.png
illustrations/pages/25455.png
illustrations/pages/25456.png
illustrations/pages/25457.png
illustrations/pages/25458.png

translations:

English (Original)	Tamara starts school	id=21588
Kiswahili (Translation)	Tamara aanza kwenda shule	id=21631
Lámnsoʼ (Translation)	Tamara kéʼ a du' fo shikur	id=22301
Lusoga (Translation)	Tamara atandiika okusoma	id=25582
Oshikwanyama (Translation)	Kandeshi ta hovele ofikola	id=31573
Oshindonga (Translation)	Tamara atameka osikola	id=31508
Otjiherero (Translation)	Tamara Ua utu osikire	id=31517
Rukwangali (Translation)	Tamara ta vareke sure	id=31587
