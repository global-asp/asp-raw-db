url:	http://africanstorybook.org/reader.php?id=13309&d=0&a=1
id:	13309
title:	Msitu Wa Nyoka
author:	Brigid Simiyu
artist:	Rob Owen
lang:	Kiswahili
level:	Longer paragraphs
lic:	Creative Commons: Attribution 4.0
thumb:	http://africanstorybook.org/illustrations/covers/13309.png
desc:	Wasichana watatu wanakwenda msituni kutafuta kuni. Ingawa nyanya yao ametoa onyo

page_text:

P1	Kijiji cha Sinyaire kimezungukwa na milima na misitu. Nyoka wengi huishi ndani ya misitu hiyo. Wanakijiji humwita nyoka mkubwa zaidi Unyalego. Nyoka huyu aliwameza mbuzi na kondoo wakiwa wazima.
P2	Siku moja,  Apiyo,  Ajoh na Atieno walipokuwa wakienda msituni kutafuta kuni,  nyanya yao aliwaonya,  "Jihadharini na Unyalego. Msichukuwe chochote kutoka msituni ila kuni."
P3	Wasichana hao walifunganya maziwa,  ndizi,  viazi vitamu na maji. Wakachukuwa kamba za kufungia kuni na panga kali. Kisha wakaondoka kwenda msituni.
P4	Walipokuwa njiani,  Ajoh,  Apiyo na Atieno waliongea na kucheka. Ghafla,  Apiyo alisema,  "Kimya. Tunakaribia anapoishi Unyalego."
P5	Ajoh hakuzingatia onyo la nyanyake. Atieno aliwaita,  "Angalieni,  hapa pana meno ya Unyalego ya dhahabu. Si  tuyachukuwe?" Apiyo akawakumbusha,  "Msisahau nyanya ametuonya tusichukuwe chochote kutoka msituni ila kuni."
P6	Ajoh akajibu,  "Simwamini nyanya. Nadhani alisema hivyo ili atuzuie kuchukuwa tunachotaka. Najua anatuonea wivu. Mimi nitayachukuwa hayo meno ya dhahabu." Dada zake walikuwa na wasiwasi wakamwonya Ajoh lakini hakujali.
P7	Baadaye,  Unyalego alikuja kutafuta meno yake. Alikasirika alipokosa kuyapata. Unyalego aliwasikia Ajoh,  Apiyo na Atieno wakizungumza na kucheka. Akajificha kando ya njia ambayo wasichana wale wangepitia.
P8	Walipokwisha kuzikusnaya kuni,  walizibeba vichwani. Ghafla,  wakasikia "Hzzzzzzzzz!" Waliingiwa na uwoga wakajaribu kujificha walimpomwona Unyalego,  kinywa  wazi tayari kuwameza.
P9	Unyalego akawauliza,  "Ni nani aliyeyachukuwa meno yangu ya dhahabu?"  Walipokosa kumjibu,  Unyalego akaamua kuwadadisi wasichana hao. Akasema,  "Ninataka muimbe wimbo. Yule atakayeimba bila kukosea,  atakuwa hana hatia na ataenda nyumbani na kuni zake. Atakayekosea,  ndiye aliye na hatia na atakuwa chakula changu kwa siku tatu zijazo!"
P10	Apiyo aliimba kwanza kwa sauti nyororo: Sio mimi,  sio mimi niliyeiba meno,  Aliyeyaiba meno yuko hapo nyuma aaaah.  Kisha Atieno akaimba: Sio mimi,  sio mimi niliyeiba meno,  Aliyeyaiba meno yuko hapo nyuma aaaah.
P11	Mwishowe,  ilikuwa zamu ya Ajoh. Kwa uwoga alisongea mbele na kuanza kuimba: S.i.o mi. Mi,  s.i.o  Aliimba vibaya na hakuyatamka maneno sawa. Unyalego akamkemea,  "Mbona huimbi vizuri kama wengine?"
P12	Papo hapo Unyalego akammeza Ajoh.  Atieno na Apiyo walikimbia kijijini kueleza yaliyotokea.

images:

illustrations/pages/10763.png
illustrations/pages/10763.png
illustrations/pages/10765.png
illustrations/pages/10766.png
illustrations/pages/10767.png
illustrations/pages/10769.png
illustrations/pages/10770.png
illustrations/pages/10771.png
illustrations/pages/10772.png
illustrations/pages/10773.png
illustrations/pages/10774.png
illustrations/pages/10775.png
illustrations/pages/10776.png

translations:

Afrikaans (Translation)	Woud Van Slange	id=20057
ChiTonga (Translation)	Cisaka Canzoka	id=18645
CiNyanja (Translation)	Sanga La Njoka	id=18662
Dhopadhola (Translation)	Lul Thwol	id=15738
English (Original)	Forest of Snakes	id=13265
English (Adaptation)	The Evil Forest	id=14414
French (Translation)	La Forêt Des Serpents	id=13772
IciBemba (Translation)	Insoka Isha Mumpanga	id=18682
isiXhosa (Translation)	Ihlathi Leenyoka	id=17524
isiZulu (Translation)	Inyoka Yehlathi, Umagilogilo	id=16094
Kinyarwanda (Translation)	Ishyamba Ribamo Inzoka	id=17460
Lusoga (Translation)	Abaguuna Abasaatu No Ogusoota  Mu Kibira	id=21280
Ng’aturkana (Translation)	Amoni  Ang’Imunio	id=13310
Ng’aturkana (Adaptation)	Amoni Na Aya Ng'imunio	id=20357
Olunyala (Translation)	Esichakha Esya Chinjukha	id=13266
Oluwanga (Translation)	Omutsuru Kwe Tsinzukha	id=13311
Portuguese (Translation)	A Floresta De Cobras	id=16581
Sepedi (Translation)	Lešoka La Dinoga	id=18996
Sesotho (South Africa) (Translation)	Moru Wa Dinoha	id=20026
Setswana (Translation)	Sekgwa Sa Dinoga	id=14954
Setswana (Translation)	Naga Ya Dinoga	id=15462
SiLozi (Translation)	Linoha Zamwa Mushitu	id=18708
Tshivenda (Translation)	Ḓaka Ḽa Dziṋowa	id=18296
Xitsonga (Translation)	Xihlahla Xa Tinyoka	id=18880
