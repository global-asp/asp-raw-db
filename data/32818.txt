url:	https://africanstorybook.org/reader.php?id=32818&d=0&a=1
id:	32818
title:	Nũũ ũmba gũtara mwanka ĩkũmi?
author:	Elias  Ikunyua
artist:	Salim Kasamba
lang:	Kῖmῖῖrũ 
level:	Read aloud
lic:	Creative Commons: Attribution 4.0
thumb:	http://africanstorybook.org/illustrations/covers/32818.png
desc:	Nũũ ũkaathana nyuma ya mũnene nkarĩ auma ũnenene?

page_text:

P1	Karaaja mono, ndene ya mĩĩtu, Munene Nkarĩ  arambĩria kuthugania mantu ja ntuku cia nyuma.@@Arathugania, "Ka ngukura na ntuku imwe, ngakua. Mutongeria umũũme ka acwaaga muria ũkua wawe rĩrĩa arĩ ũmwĩĩthĩ na arina thĩĩrĩa ya mwirĩ."@@Ĩndĩ nĩatia Munene Nkarĩ akathuura? Endete mwingi jwa nyomoo cionthe o ũmwe!
P2	Munene Nkarĩ aragea na ĩthuganio. Aratuma nchaama ciawe gwitania na mwĩtũ. Arabeera ibeere nyomoo cionthe cia mwĩtũ cĩije kwawe njaa.@@Akethirwa na kiatho gĩkĩnene na agatumĩĩria mantu ja bata mono.@@Nchaama ciawe ῖreeta nteere cio inya cia mwῖtũ.
P3	Ũgoro bwa kῖatho, nyomoo cionthe nῖciarῖ o kwa mũnene.iraina na gũcetha na kwῖgwῖrῖrua.@@Nyuma ya kῖthaarῖ kῖa mweri witia ῖgũrũ rῖa mῖtῖ, mũnene nkarῖ areja na kũrũngama gatῖgatῖ ga kῖeni. Nyomoo iratiga kwina na gũcetha. Nyomoo irathikῖῖra  mũnene akῖaria ikiri kii.
P4	Aratheria mũmero jwawe arauga, "Nῖndῖrathũganagia nῖ kagita ga keega ga gũtaara mũrea ũkwa wakwa. Ĩndῖ nῖũntũ mbwendete bwinthe o ũmwe, ntiũmba kũthũgania nũũ kῖribwῖ bwῖnthe ũbwῖrῖte. Kwou ndenda kῖthurano kῖmbonerie."
P5	Mũnene Nkarῖ arawata ῖtumo arauga, "Ũmwe wenu ũria ũkagera ῖtumo rῖrῖ ῖgũrũ tũgῖtaraga ῖmwe mwanka ῖkũmi nῖwe ũkaa mũrea ũkua wakwa."
P6	Mũnene Nkarῖ akῖthiria kwarῖria,nyomoo iraigua mũrurumo jũmũnene kuuma bwa nyuma yao. Baratega na baroona njogu ῖjῖte bwa mbere.@@"Umauma njῖrene yakwa, nῖni ndῖ ũmũnene, mbwῖri kwaa mũnene," Njogu ῖrauga.
P7	Njogu ῖrajukia ῖtumo na mũguongo jwayo. Ĩracokia kiongo bwa nyuma na iragera bwa Ĩguru. "Imwe! Ijirῖ! Ithatu! Aacia!" Njogu irauga.@@Ĩtumo riraringa nthῖ bagῖtaraga inya. Njogu irathura mono na irambῖria gukinya nthi na inya. Munene Nkarῖ aramῖῖra. "Kaanya gaku gakuthira."@@Kwou Njogu ka yetῖre.
P8	Njogu ῖgwῖta, nyomoo ῖrambiriria kwaria igwῖritue mono ciongwa wa ciongwa. Baramakua ni murũrũmo kuuma bwa nyuma.@@Ncῖbi ireja yugῖῖ ikiugaga, "Mbebaebereni, mbebaebereni. Nῖnῖ nkaa munene. Ndῖna makere jamanene. Nini ndῖna inya nkuruki. Mbwῖrῖ kwa munene."
P9	Ncῖbi iracoka bwa nyuma iwete ῖtumo, na irarῖgera bwa iῖguru. "Imwe! Ijirῖ! Ithatu! Inya! Ithano! Aacia!" Iraganduka.@@Ĩtumo riragwa nyomoo igῖtaraga ithanthatu. Ĩrathura mono. Ĩrauria makaari Ĩkigeraga tῖῖri na mati bwa ῖguru.@@Munene Nkarῖ aramῖῖra, "Ncῖbῖ, ukugera rimwe na kaanya gaku gakuthira." Kwou Ncῖbi iracῖῖtῖra.
P10	Nyuma nyomoo irambῖῖria kuuga, "Gucindana guku ni gukuumo! Njogu itῖumbire, na nῖ nyomoo inene. Ncibi kinya yo ῖtiumbire, na ῖrina inya. Gutiyo ikomba ucindani bubu!"@@O orio orio baraigua gituma kuuma bwa nyuma. Riria nyomoo ciategere ῖtetikagia meetho jacio.
P11	Ĩroona ῖruki rῖrῖnene rῖjῖte bwa mbere. Orῖjῖte o uu riaugaga. "Uuni nkomba, nimbῖjῖ nkomba. Komba."@@Ĩruki rῖirajukia itumo na riracokacoka nyuma na kugera bwa iguru.@@ "Imwe! Ijirῖ! Ithatu! Inya! Ithano! Jatantatu! Mugwanja! Aacia!" Ĩruki riraganduka.
P12	Ĩtumo riramunta nthῖ bagitaraga inyanya.@@Ĩruki rirathũra mono. Rῖrambῖiria guteta rikῖranaga gitumi.@@Ĩndi Munene Nkarῖ ararῖῖra, "Arῖ, Ĩruki, kanya gaku ni kamwe akῖ." Kwou Ĩruki rῖreta.
P13	Nyomoo imwe irambiiria kwaana. Ikianaga ou, iroona kathia kaniini kejirite kiri antu gakiugaga, "Etereni, tigeni ngerie. Nkoomba, tigeni ngerie."  @@Nyomoo ikwigua kaju kayo irambirῖrῖa kutheka.
P14	Munene Nkarῖ ararungama akῖringaga gituma athuurῖ akiugaga, "Tigeni kuringira Kathia gituma. Nũũ ukuuga tunyomoo tunῖῖni tutiumba mantu ja nyomoo ῖnene? Kethira Kathia nigakwenda kugeria, kaewe kanya kinya ko. Rungameni  kagere itumo."
P15	Kathia karenamiira munene na kujukia itumo na kanyua. Kareja kogῖῖ na kuthungutha ῖguru.@@Karakucia miruki na kugera itumo gakiugaga, "Jatano na jatano ni ῖkumi."
P16	Nyomoo cionthe irakira kῖῖ. Ĩraangaratana.@@Munene Nkarῖ arereca, "Ii, Kathia! Ithano na ithano ni njira ingῖ ya gukinyira ikȗmi. Kũri na njira inyingῖ cia gutara mwanka ῖkumi."@@Macindano jatῖraarῖ ja kumenya nuu umunene kana uri na inya nkuruki ya bangῖ. Ni gucindana kumenya nȗȗ umuume kirῖ nyomoo! Ũũ niȗ nthia ya twikire munene wa muka riria nkari yakwire.

images:

illustrations/pages/25319.png
illustrations/pages/25317.png
illustrations/pages/25318.png
illustrations/pages/25319.png
illustrations/pages/25320.png
illustrations/pages/25321.png
illustrations/pages/25322.png
illustrations/pages/25323.png
illustrations/pages/25324.png
illustrations/pages/25325.png
illustrations/pages/25326.png
illustrations/pages/25327.png
illustrations/pages/25328.png
illustrations/pages/25329.png
illustrations/pages/25330.png
illustrations/pages/25331.png
illustrations/pages/25332.png

translations:

ChiShona (Translation)	Ndiani anogona kuverenga kusvika ku gumi?	id=31823
CiNyanja (Translation)	Kodi nindani angawelenge kufika kumi?	id=33208
Dhopadhola (Original)	Ŋa Ma Nyalo Kwano Kir Iy Apar?	id=21401
Ekegusii (Translation)	Ning'o orobare goika ikomi?	id=31739
English (Translation)	Who can count to ten?	id=21413
English (Adaptation)	Who is the next ruler?	id=21797
IciBemba (Translation)	Ninaani engapeenda ukufika kucipendo ikumi?	id=33263
isiZulu (Translation)	Ngubani ongabala afike eshumini?	id=32018
Kikamba (Translation)	Nũũ ũtonya kũtala nginya ĩkũmi?	id=31744
Kiswahili (Translation)	Ni nani atakuwa mfalme?	id=21842
Kiswahili (Translation)	Nani atahesabu mpaka kumi?	id=22049
Lingala (Translation)	Nani akoki kotanga tii na zomi?	id=31906
Lubukusu (Translation)	Nanu onyala khuubala koola liikhumi?	id=31853
Lusoga (Translation)	Naani omufuzi anairirira?	id=26341
Ng’aturkana (Translation)	Ng'ai imari tanang ng'atomon?	id=33434
Oluwanga (Translation)	Ne wina ounyala okhubala okhula ekhumi?	id=31742
Pokomo (Translation)	Ni ga adze t̯ala mpaka kumi?	id=33507
Sepedi (Translation)	Ke mang yo a ka balago go fihla go lesome?	id=32067
Sesotho (South Africa) (Translation)	Ke mang ya ka balang ho fihla ho leshome?	id=32051
Setswana (Translation)	Ke mang a ka balang go fitlha go lesome?	id=31825
Tshivenḓa (Translation)	Ndi nnyi ane a nga vhala u swika kha fumi?	id=32028
