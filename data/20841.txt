url:	http://africanstorybook.org/reader.php?id=20841&d=0&a=1
id:	20841
title:	Luuli Manitye Thwole
author:	Hellen Alowo
artist:	Magriet Brink, Leo Daly and Catherine Groenewald
lang:	Dhopadhola
level:	Read aloud
lic:	Creative Commons: Attribution 4.0
thumb:	http://africanstorybook.org/illustrations/covers/20841.png
desc:	Kigana me obedo kwong wutumere aryo kodi nyamini jo mu kadho rango yeni to romo gi thwoli mubo swa to mwonyo woko nyamini jo.

page_text:

P1	Ndelo acheili Sam, Ken, kodi Becky odhiri jo iluuli kadho rango yeni matedo. Luuli me oyido rachi swa aka adha jo oyido ochiko jo ni jukiri jutuko kanyago kisi ka ju kidho rango nyeni matedo.
P2	Luuli agoni oyido bori gi pecho pajo. Yoki jo dunyalo kadho gi jo to go okadho ikatale nyewo fufa.
P3	Jukadho iluuli to jukudwoko isawa. Yoki jo odwoko to ouro kama junitye iye. Go obedo gi rembo paka kisi dhano oyido luwo kwong luuli marachi noo. Oyido nigi thwole maju mwonyo deili gipi kodi jii bende. Luuli mee  oyido nigi ogwange madongo maju mako nyithindho mathindho to ju orojo timo tichi rifo ma mbaka.
P4	Munyo juweyo pecho, oyido ochiki jo ni jukiri jukadhi iiyi luuli swa tektek. Becky oyido jawichiteki togo thumo ryeko ma kadho iyii luuli. Go owacho ri wutumini ni jukadhi kodi go to jukwero. Go owacho rijo ni go oyido oneno yeni matedo kweth choni mere munyo jubino to jukwero.
P5	Go otera mito timo gimoro kada nende oyido ochiki go. Munyo go rango yeni matedo go oromo gi jaali mu wacho rigo ni nyalo nyutho go kama yeni muthwo mathothi nitye iye. Go owacho ni go bedo iluuli no paka go jadwari. Go olwongo wutumini go ni jukadhi jurangi yeni matedo gi go. Wutumini go jupoyo go ni oyido ochiki jo luwo gi jii majukuya to go omedere.
P6	Sam kodi Ken juyweko yeni pajo to jukuro nyamini jo to go kuneno. Jutimo ryeko to judoki pecho. Munyo jutundo pecho yoki jo openjo jo kama go nitye iye to jukungeyo. Becky okadho pecho pa jaali moro. Jaali agoni owacho ni paka pinyi oyutho ni go latero go pecho yawere mere. Jaali me bedo kama kiniangere kodi ogwange. Becky obedo gi bwoki to go onindo kenyo.
P7	Jaali me olokore wori.Chinge obedo maboyo gi lweti chinge kweth, wiyi go obedo madwong aka wange oyawere. Tyendi go ochali pa apa lyec. Go obwoki aka oyido mito ngwecho woko odikini mere. Go opoyo ni wutumini oyido juchiko go.
P8	Yoki mere okwanyo toch to kadho rango go. Go orango to lwongo nyinge to go kunwangere. Becky oyido thumo yeko ma ngwechi woko to jaali wacho nike nyalo yeyo go kadho kende kago ongeyo nyinge. Kisi ndelo Becky winjo kago nyalo  tucho nyinge. Ndelo achieli go oyido omeri swa towacho ni ilwongani ogaogasheshili. Nyinge oyido bori swa ri Becky matucho mutire.
P9	Go oywaki kisi ndelo rupiri go oyido mito doki pecho to go kunyalo tucho nyinge mutire. Ogwang me onwango ndelo achieli munyo go ywaki to penjo go gima oyido miyo go ywaki. Becky owacho nike owinjo go munyo tucho nyinge to go kinyali tucho.Munyo ogwang me onyangi nike go temo mito ngeyo nyinge, go olokere thwoli madwong.
P10	Thwoli ochako luwo to wacho ni ongoye dhano moro jye mungeyo nyigani Becky obedo gi bwoki to chako ngwechi woko. Go kukadho bori ma fwodi kumwonyi go makwo. Jupecho pere jurango go kisi kamoro to jukunwngo go. Wutumini judongi iremi paka oyido jumaro go swa. Ju timo chikiroki ma winjo chiki.

images:

illustrations/pages/10763.png
illustrations/pages/14041.png
illustrations/pages/14032.png
illustrations/pages/10771.png
illustrations/pages/13908.png
illustrations/pages/13399.png
illustrations/pages/13913.png
illustrations/pages/320.png
illustrations/pages/10763.png
illustrations/pages/13916.png

translations:

English (Original)	A Forest With  Snakes	id=14271
Hausa (Nigeria) (Translation)	Daji Mai Macizai	id=20758
