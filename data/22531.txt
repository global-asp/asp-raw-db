url:	https://africanstorybook.org/reader.php?id=22531&d=0&a=1
id:	22531
title:	Ngoma
author:	Ursula  Nafula
artist:	Salim Kasamba
lang:	Kiswahili
level:	First paragraphs
lic:	Creative Commons: Attribution 4.0
thumb:	https://africanstorybook.org/illustrations/covers/22531.png
desc:	Hadithi kuhusu matumizi ya ngoma katika jamii baadhi ya jamii za Afrika Mashariki. Inataja ujuzi wa kucheza

page_text:

P1	Ngoma imekuwa ala muhimu ya muziki katika jamii mbalimbali. Tunazipenda ngoma!

Tuna ngoma zenye vimo tofauti: kubwa, wastani na ndogo.
P2	Tunazicheza ngoma kwa kutumia kijiti, au kwa kutumia vidole vyetu.

Tunazicheza kwa sababu tofauti. Tunazicheza  kwa nyimbo na densi, wakati wa sherehe na wakati wa majonzi.
P3	Ngoma huongeza ladha kwenye nyimbo na kuwafanya watu watake kucheza. Ngoma hufanya sherehe kuwa maridadi.

Tunazicheza wakati wa harusi na tunapompatia mtoto jina. Tunacheza kusherehekea mavuno au kuzaliwa kwa mapacha.
P4	Ngoma hulia kutangaza majonzi na kuwaita watu kunapotokea kifo.
P5	Ngoma hulia kuwaita watu kusafisha kisima, barabara, au kumjengea mtu mkongwe nyumba.

Ngoma huwaita watu ng'ombe wetu wanapokuwa wameibwa.
P6	Ngoma hulia kuwaita watu wakutane kwa chifu wetu.
P7	Ngoma huwaita watu kwenda kanisani kwa maombi siku ya Jumapili, na kwenye siku zingine za maombi.

Pia, ngoma huchezwa kutia ladha wimbo unapoimbwa kanisani.
P8	Ngoma kubwa husikika, "An a bul mba, an a bul mba, an a bul mba-mba-mba-mba bul." Nayo ndogo hutoa sauti ya juu, "Tindiri, tindiri tindiri ti."

Pamoja zote huitikia, "Tindiri mba, tindiri mba, tindiri mba-mba-mba-mba, tindiri ti!"

images:

illustrations/pages/25948.png
illustrations/pages/25947.png
illustrations/pages/25948.png
illustrations/pages/25949.png
illustrations/pages/25950.png
illustrations/pages/25951.png
illustrations/pages/25952.png
illustrations/pages/25953.png
illustrations/pages/25954.png

translations:

Dhopadhola (Original)	Bul	id=22190
English (Translation)	Drum	id=22191
Lusoga (Translation)	Engoma	id=25636
