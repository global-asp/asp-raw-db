url:	http://africanstorybook.org/reader.php?id=16558&d=0&a=1
id:	16558
title:	Imú Eerin
author:	Ṣẹ́gun Ṣóẹ̀tán
artist:	Wiehan de Jager
lang:	Yoruba
level:	First sentences
lic:	Creative Commons: Attribution 3.0
thumb:	http://africanstorybook.org/illustrations/covers/16558.png
desc:	Ìdí tí imú Eerin fi gùn.

page_text:

P1	Gbogbo ènìyàn mọ̀ pé eerin ní imú gígùn.
P2	Ṣùgbọ́n ní àyé àtijọ́,  imú eerìn kúrú ó sì tóbi.
P3	Lẹ́yìn tí wọ́n bí ọmọ eerin kan. Ó bẹ púpọ̀. Kò sí ẹranko tí kò ní ìbéèrè fún.
P4	Ó fẹ́ mọ́ nípa àgùnfọn. Ó bèrè lọ́wọ́ àgùnfọn "Kí ló dé tí o ní ọrùn gígùn?"
P5	Bákan náà ní ó bèrè lọ́wọ́ Túrùkí. "Kí lo dé tí ó ni ìhò tí ó ní orí ṣóńṣó?"
P6	Ó tún fẹ́ mọ̀ nípa Ọ̀ọ̀nì náà. Ó bèèrè lọ́wọ́ rẹ̀,  "Kí ni àwọn ọ̀ọ̀nì máa ń jẹ fún oúnjẹ alẹ́?"
P7	Ẹyẹ Àgbìgbò ọlọ́gbọ́n kan dáa lóhùn,  "Tẹ̀lé mi lọ sí odò,  níbẹ̀ ni ìwọ yóò ti rí ohun tí ọ̀ọ̀nì ń jẹ fún oúnjẹ alẹ́."
P8	Ọmọ Eerin tẹ̀lé àgbìgbò lọ sí odò.
P9	Ó rìn kọjá láàárín àwọn koríkò etí odò láti lè dúró létí odò. Ó wo inú odò. "Níbo ni Ọ̀ọ̀ni wà?"
P10	Òkùta kan tí ó wà lẹ́gbẹ̀ẹ́ odò náà kí i pé "báwo ni?" Ọmọ Eerin náà dáhùn pé "dáádá ni." O ní " ṣe o lè sọ fún mi ohun tí Ọ̀ọ̀nì mán ń jẹ fún oúnjẹ alẹ́?"
P11	Òkùta náà dáhùn pé " súnmọ́ ibí yìí,  n óò sọ ọ́ fún ẹ." Ọmọ Eerin dorí kodò. Okùta ní "Súnmọ́ ibí dáadáa." Ọmọ Eerin túbọ̀ dorí kodò.
P12	Lójijì! À fi pàkà! Ọ̀ọ̀ni di eyín mọ́ imú ọmọ Eerin.
P13	Ọmọ Eerin jókòó,  ó fi ẹsẹ̀ rẹ̀ di ilẹ̀ mú,  ó ń fá imú rẹ̀ kúrò lẹ́nu Ọ̀ọ̀nì. Ṣùgbọ́n Ọ̀ọ̀nì kò ju imú rẹ̀ sílẹ̀.
P14	Bí ọmọ Eerin ṣe ń fa imú rẹ̀ kúrò lẹnu Ọ̀ọ̀ni,  ní imú rẹ̀ ń gùn sí,  imú rẹ̀ ń gùn lọ. Kò pẹ́,  ọmọ Eerin ṣubú. "Kòròbàtà!"
P15	Imú ọmọ Eerin tí ó kúrú tẹ́lẹ̀ tí gùn jádé.
P16	Imú rẹ̀ gùn gan-an ni,  kódà ó lè fi imú rẹ̀ já èèso láti ara ẹ̀ka-igi tí ó ga fíofío. Títí di òní,  Eerin ní imú ti ó gùn tí ó sì wúlò fún un.

images:

illustrations/pages/1110.png
illustrations/pages/1111.png
illustrations/pages/1112.png
illustrations/pages/1110.png
illustrations/pages/1113.png
illustrations/pages/1114.png
illustrations/pages/1116.png
illustrations/pages/1118.png
illustrations/pages/1119.png
illustrations/pages/1120.png
illustrations/pages/1121.png
illustrations/pages/1122.png
illustrations/pages/1123.png
illustrations/pages/1124.png
illustrations/pages/1125.png
illustrations/pages/1882.png
illustrations/pages/1127.png

translations:

Dhopadhola (Translation)	Umi Liec	id=15737
English (Translation)	Elephant's Nose	id=15093
Oluwanga (Adaptation)	Omwana We Inzofu	id=19800
Portuguese (Translation)	O Nariz Do Elefante	id=16579
Tunisian (Translation)	Ҟaṛṭūm L-Fīla	id=15220
