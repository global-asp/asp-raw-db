url:	https://africanstorybook.org/reader.php?id=34505&d=0&a=1
id:	34505
title:	Ixoxo elincane
author:	Thulile Gumede
artist:	Thulile  Gumede
lang:	isiZulu
level:	First paragraphs
lic:	Creative Commons: Attribution 4.0
thumb:	http://africanstorybook.org/illustrations/covers/34505.png
desc:	Indaba ikhuluma ngexoxo elincane elalifuna ukwazi ukuthi ezinye izilwane zidlani.

page_text:

P1	Kude le entabeni yaseNcwadi, kwakukhona ixoxo elalihlala esikhotheni nabantwana balo abathathu.
P2	Zonke izinsuku, umama Xoxo wayephuma ayofunela umndeni ukudla.@Umama Xoxo wayehlale exwayisa abantwana bakhe, ''Ningaphumeli emnyango uma ngingekho!''
P3	Kodwa ixoxo elincane lalifuna ukwazi ukuthi ukuthi umama walo ukuthola kuphi ukudla.
P4	Ixoxo elincane lahlangana nenkomo. Ixoxo labuza, "Udlani?" Inkomo yakhalima, "Ngidla utshani obubolile nobuluhlaza."@"Ngingabuthola kuphi?" kubuza ixoxo elincane. "Yehla njalo ngomgwaqo," kuphendula inkomo.
P5	Ixoxo elincane lahlangana nengulube. Labuza,"Udlani?"@Ingulube yankoyiza, "Ngidla imifino nepapa lommbila."@"Ngingakuthola kuphi?" kubuza ixoxo elincane. "Hamba njalo wehle ngomgwaqo." kuphendula ingulube.
P6	Ixoxo elincane lahlangana nekati. Labuza, "Udlani?" @Ikati lanyawuza, "Ngidla inyama."@"Ngingayithola kuphi?" kubuza ixoxo elincane. "Hamba njalo wehle ngomgwaqo," kuphendula ikati.
P7	Ixoxo elincane lahlangana nenyoka.@@ "Udlani?" labuza.@@"Ngidla amaxoxo," kushweza inyoka.
P8	Ixoxo lagxumela phezulu emoyeni.@@Lagxuma ngokushesha, laphinda ekhaya.@@Ixoxo elincane alibhekanga emuva.

images:

illustrations/pages/93740254.png
illustrations/pages/93740247.png
illustrations/pages/93740248.png
illustrations/pages/93740249.png
illustrations/pages/93740250.png
illustrations/pages/93740251.png
illustrations/pages/93740252.png
illustrations/pages/93740255.png
illustrations/pages/93740254.png

translations:

English (Original)	Little Frog	id=34450
Spanish (Translation)	Sapito	id=36411
