url:	https://africanstorybook.org/reader.php?id=32371&d=0&a=1
id:	32371
title:	Karto ra Barga?
author:	Mohammed Alhaji Modu
artist:	Marleen Visser, Natalie Propa, Silva Afonso and Vusi Malindi
lang:	Kanuri
level:	First paragraphs
lic:	Creative Commons: Attribution 4.0
thumb:	http://africanstorybook.org/illustrations/covers/32371.png
desc:	Was the rain a blessing or a curse?

page_text:

P1	Kǝntawu kadaro samidǝ hargata alamaram fowobeba. Larawuma Kuturu Kingimi sanamwanzǝro manazǝgǝna. Jama fuwu fanzǝben dowodowonzǝ sǝdǝna, karurutiaro jaawu gǝrezain.
P2	Sa sulunadǝn, shiye jamadǝga alwushir wono alaktǝmabe sandiro karǝngǝn kunduro samin sǝsayinro. Raksa kulonza sanatin.
P3	Sakku kunduro gǝrenyendǝ, duli deyan biskezain. Zam wonoga, adinnammin fowo bǝl kura ciruiye. Nongǝna kunduro sudurinro.
P4	Amso karǝgǝnzan awo laruwumaye gulzǝnadǝga tataksain. Yaye kowo faraklan yiljinnaro, "Tuwo! Fowowa kǝrmaro sǝlǝm fǝt. Kono fatoro gawo."
P5	Kunduro zǝpkono.
P6	Kunduroga gǝregaiye! Burwon kurnogatiye. Amma kundurodǝ datǝro wawono.
P7	Ndarason nji, Kotorowo bǝladiyende-a bǝlawa gade-a kǝlzanamadǝ njidǝye fǝrawono.
P8	Fatowa njidǝye wuwurwono. Awo bargaadǝ, kǝrma andero tajirwawono.
P9	Ndaso kulo natoro dawartǝ. Amma kǝrma raksa kulo sanatin ba. Am bǝladeyandebe kunduroro lambitena amma kǝrmadǝro kǝnzanzaman ba. Kotorowo farnye kojaiyana ba. Am ngǝwo fato baa.
P10	Kuru, kazǝginde gade mbeji! Ndarason Karamso kambezain curuiye. Awo adǝ ngaltema wakazǝnyi. Ande samma hangal zaataa.
P11	Ranyiye luwayaro falnyenba dalildǝ kantiwa samma njin tukkaan. Duli raksa maarantaro lezaiwa dalildǝ maaranwa njin tukkan.
P12	Awo bargaaro ca waljidǝ, andero kartoro walgono. Larawuma Kuturu Kingimi, noguro gagǝna. Kam fal karǝgǝnzǝ kǝjidǝ, Tamarmada ngamnzǝ wuskǝa!

images:

illustrations/pages/10980.png
illustrations/pages/10625.png
illustrations/pages/10619.png
illustrations/pages/12877.png
illustrations/pages/12885.png
illustrations/pages/14604.png
illustrations/pages/7964.png
illustrations/pages/10075.png
illustrations/pages/16430.png
illustrations/pages/14605.png
illustrations/pages/10581.png
illustrations/pages/7963.png
illustrations/pages/12024.png

translations:

English (Original)	A Curse or a Blessing?	id=13317
French (Translation)	Malédiction ou bénédiction ?	id=33445
Hausa (Nigeria) (Translation)	Alheri Ko Annoba?	id=20852
Hausa (Nigeria) (Translation)	Gyara ko Ɓarna	id=21082
Kinyarwanda (Uganda) (Translation)	Umucheno Changa Umugisha?	id=20942
Kumam (Translation)	Ilam Amotoko Winyo	id=20808
Lusoga (Translation)	Amaadhi Kikolimo oba Mukisa?	id=22661
Runyankore (Translation)	Omucheeno Oba Omugyisha	id=20650
