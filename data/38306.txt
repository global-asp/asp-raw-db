url:	https://africanstorybook.org/reader.php?id=38306&d=0&a=1
id:	38306
title:	Or u Hondun Tor Ityough
author:	Joyce Terumbur Dankaro
artist:	Isaac Terzungwe Dankaro
lang:	Tiv
level:	Read aloud
lic:	Creative Commons: Attribution 4.0
thumb:	http://africanstorybook.org/illustrations/covers/38306.png
desc:	Liam i lamen zanzan karen je kera fan ken ishima ga ne ku. Ka hanmô kwagh u nenge cii u yôô agwa ga. Chif Baba zua a ku sha liam na i lamen dema de dema la.

page_text:

P1	Chif Baba lu or u hondun ityough her geri u Atogbon.@@Lu tor liam kpaa.@@A na iti iyol na er ka un, Tse-Uwe.
P2	Ior ve zua hen ijiir na sha u hondun ityogh.@@Mbagen di ve va ungwan abaver man tar hômon. @@A lam sha mbapativ, mbazanadua man mbahementar caveraa.
P3	Mbayev ikyaior mba huwan uwondo mba gban shin agbelan kpaa a wa ve zwa iyol. @@Mbayev kasev mba huwan akondo a gban sha man tsulen ken iyol kpaa a kuma ve zwa iyol.
P4	I fa Chif Baba hen tar u Mbaliam cica. @@Hen ipaven ve i Deliam la je yȏ mbayev mbakirki kpa lan un ga. @@Una due sha gbenda yô ior ve geren a ger u sughun un.
P5	Tor Mela, Tor u mbaliam ume ityough kpishi. @@Mbaayongov ve yilan un ken jime er Ikyȏ-ice i Mbaliam. @@Er lu tor yȏ, or mȏm kpa cihi pine un kwagh u ice na sha shigh nagh ga.
P6	Iyange i gen yô Tor yila mbakuran un er, "Za ker nen or u Hondun Ityough vam nen a min."@@Tsô ve za va a Chif Baba.
P7	Chif Baba kaa er, "Tor ngu a ikyôr ne va hen Chif Baba. Mbayev mba ainge man ve tsev un ityogh er ka nomikyegh nahan.”@ @A mough a dondo ve, ve gba yemen.
P8	Ve za nyôr shin kwa u tor. @@Chif Baba ngurum sugh tor er, “Tor a lu uma gbem!” @@Tor kaa er, "M ungwa a ungwa agwa wou gbem, nyian yȏ me nenge a nenge tom wou."
P9	Tor kaa a na er, "Mngu a korough shin ityo!” @@Kwagh ne cier Chif iyol! @@A mase fan ityôikyaa i Tor tsegha ityough yô. @@Tor ta un cin, "Aluer m ungwa hen zwa u or yô,  ka ku wou!"
P10	Hange Chif Baba u lamen sha kwagh ne kpa cia ku. @@A za time ihungwa, a wa zwa shin mi gba ngoron kaan er, “Tor ngu a korough shin ityo oo! Ka mo mhondon un ityough mfe ye!” @Tsô a hide a yem ken ya.
P11	Wura ngu nee yô apev mende sha ihungwa la. @@Wanye ugen za gber gba tungwan. @Apev la lu kaan ikyenge i Chif yange wa zwa shin inya la. @@Kwagh ne kpiligh ior iyol shi cier ve iyol kpaa.
P12	Ior hingir u ungwan kwagh u korough ku tor wuee.@@Tsô Tor tindi mbakuran un ve za kôr Chif Baba. @@"Zwa wam ne wuam ve!" Chif Baba mase vaan kpa Shie kar.

images:

illustrations/pages/69870201.png
illustrations/pages/69870202.png
illustrations/pages/69870203.png
illustrations/pages/69870204.png
illustrations/pages/69870205.png
illustrations/pages/69870206.png
illustrations/pages/69870207.png
illustrations/pages/69870208.png
illustrations/pages/69870209.png
illustrations/pages/69870210.png
illustrations/pages/69870211.png
illustrations/pages/69870212.png
illustrations/pages/69870213.png

translations:

