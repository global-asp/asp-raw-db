url:	http://africanstorybook.org/reader.php?id=18002&d=0&a=1
id:	18002
title:	Mothuši Le Lefelo La Gagwe La Go Ikgetha La Go Hlokomela
author:	Sara mohale
artist:	Magriet Brink
lang:	Sepedi
level:	Longer paragraphs
lic:	Creative Commons: Attribution 4.0
thumb:	http://africanstorybook.org/illustrations/covers/18002.png
desc:	Kanegelo ye e bolela ka bana ba diphoofolo tšeo di tlišitšwego lefelong la tlhokomelo ya bana ba diphoofolo tša ditšhuana. Diphoofolo tšeo di hlokomelwa ke motho wa go kgethega le sehlopha sa gagwe.

page_text:

P1	Kanegelo ye e bolela ka Mothuši le lefelo la gagwe la go hlokomela diphoofolo tša ditšhuana.
P2	Kgwedi yeo e fetilego e be e le nako ya leemaema kua lefelong la tlhokomelo ya diphoofolo. Nomsa,  phoofolo yeo e nago le ngwaga o tee,  e be e le yona ya mathomo ya go fihla lefelong leo. E be e otile ebile e nyamile.
P3	Efela,  go se go ye kae ke ge Nomsa e šetše e tieletše.   E ile ya thoma go raloka le diphoofolo tše dingwe.
P4	Ka letšatši le lengwe,  yona kgweding yeo,  go ile gwa tla helikoptara mo lefelong la diphoofolo.
P5	Ka gare ga helikoptara go be go na le tlou ye nnyane,  e khupeditšwe ka lepai le legolo.
P6	Ndiwa,  tlou,  e be e na le matšatši a mahlano e belegwe. Mothuši o ile a e fepa ka lebotlelo la maswi.
P7	Bošegong bjo bongwe,  batho ka moka ba ile ba tsošwa ke go fihla ga Ambia.
P8	Ambia e be e le thutlwa. E be e na le kgwedi tše hlano e belegwe. E be e lapile morago ga leeto la yona le le telele.
P9	Ka lebaka la molala wa yona wo mo telele,  Mothuši o be a swaretše lebotlelo godimo gore a kgone go fepa Ambia.
P10	Ditšhuana tša mafelelo tša go fihla kgweding yeo e be e le dikwana,  Kopi,  Kepi le Keji. Dikwana tše di be di swerwe ke tlala.
P11	Mothuši le bathuši ba gagwe ba be ba rata diphoofolo ka moka le tšeo di bego di seleka.
P12	Batho ba moo lefelong la tlhokomelo ya diphoofolo ba be ba šoma kudu. Ba be ba na le tshepo ya gore ka letšatši le lengwe ditšhuana tše di tla kgona go itlhokomela. Morago ga moo diphoofolo tše di tla kgona go boela lešokeng.

images:

illustrations/pages/12997.png
illustrations/pages/12979.png
illustrations/pages/12982.png
illustrations/pages/12983.png
illustrations/pages/12984.png
illustrations/pages/12985.png
illustrations/pages/12986.png
illustrations/pages/12989.png
illustrations/pages/12990.png
illustrations/pages/12991.png
illustrations/pages/12997.png
illustrations/pages/12995.png
illustrations/pages/12998.png

translations:

ChiTonga (Translation)	Mubambi Wabanyama Abusena Bwatunyama Twakafidwa Bazyali	id=18639
CiNyanja (Translation)	Osunga Nyama Pamalo Posungila Nyama Zing’Ono	id=18627
Dhopadhola (Translation)	Jakur Gi Kakuro Nythindho Manyakare	id=15762
IciBemba (Translation)	Uusakamana Inama Neencende Yakwe Iyaibeela	id=18584
isiXhosa (Translation)	Umgcini Nekhaya Leenkedama	id=14123
isiZulu (Translation)	Umgcini Nesikhungo Esikhethekile	id=14087
isiZulu (Adaptation)	Ikhaya Lezilwane Elikhethekile	id=17338
Portuguese (Translation)	Keeper E Sua Creche Especial	id=16713
Sesotho (S.Africa) (Translation)	Mohlokomedi Wa Diphoofolo Le Sebaka Sa Hae Se Ikgethang	id=14442
Setswana (Translation)	Motlhokomedi Le Serapa Sa Gagwe Se Se Kgethegileng	id=13974
SiLozi (Translation)	Mubabaleli Ni Sibaka Sa Ndiyala Za Lifolofolo	id=18566
Tshivenda (Translation)	Muthogomeli	id=14730
Xitsonga (Translation)	Muhlayisi Na Vuhlayiselo Byo Hlawuleka	id=14521
