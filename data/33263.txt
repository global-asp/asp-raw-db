url:	https://africanstorybook.org/reader.php?id=33263&d=0&a=1
id:	33263
title:	Ninaani engapeenda ukufika kucipendo ikumi?
author:	Mwanza Nakawala
artist:	Salim Kasamba
lang:	IciBemba
level:	Longer paragraphs
lic:	Creative Commons: Attribution 4.0
thumb:	http://africanstorybook.org/illustrations/covers/33263.png
desc:	Naani akalaateka inama panuma Imfumu Mbwili yaleeka?

page_text:

P1	Akale saana, mukati kampanga imo ifi, Imfumu Mbwili yatendeke ukutontonkanya pafikacitika kuntanshi. "Ndeeya ndekota kabili bushiku bumo nkafwa. Imfumu yamaano ilasalilalimo impyani ilyo icili namaka."
P2	Imfumu Mbwili yalitontonkenye ica kucita. Yatumine bakapaaso mumpanga. Yabebele ukwipushe nama shonse ukuya kwisano lyamfumu.@@Yaali nookupanga umutebeto uukalamba uko yaali no kubilisha amashiwi yacindama. Efyo bakapaso baile ulubilo muncende shonse isha mpanga.
P3	Pabushiku bwamutebeto, inama shonse shaali kwi sano. Shaleeimba nookucinda. Kanshi kwali ukuilemena.@@Ilyo umweshi wamoneekele pamuulu waamiti, imfumu yaishile iminina pakati. Inama shonse shalilekele ukucinda nookwimba. Baikeele tondolo  ilyo imfumu yatendeke ukulanda.
P4	Yalikolele pamukoshi no kusosa aiti, "Nimpingulapo ukuti inshita yakusonta impyani naifika. Nomba apo naalimitemwa bonse cimo ciine teeti nsale pali imwe uucilileumunankwe. Mukacimfyanya elyo tukamone uwingapyana."
P5	Imfumu Mbwili aimishe ifumo. Elyo atiile, "Uwalaapoosesha ifumo mumuulu nookupenda ukufika ikumi  ilyo taalilapona panshi ninshi eukampyana."
P6	Ilyo Imfumu Mbwili yapwishishe ukulanda, inama shaumfwa icongo icikalamba saana kunuma. Elyo shapilibuka nookumona insofu ileenda ileepita mwibumba ukuya kuntanshi.@@"Fumeeni munshila. Nine nama iikulu saana. Mfwile ukubeemfumu," e Nsofu.
P7	Insofu yabuulile ifumo nookulimisha kumulembe. Yabiikile umutwe waiko kunuma nookupoosa ifumo mumuulu. "Cimo, Fibili, Fitatu! Oo!" e Nsofu. Ifumo lya somene namumushili ilyo icipendo cafikile pali fine. @@Insofu yaalifulilwe kabili yatendeke ukulisha inshindo. Imfumu Mbwili atiile, "Wacikwateenshita yoobe."
P8	Ilyo Insofu yaile, inama shimbi shatendeke ukulanda nashisansamuka. Nakabili kwali icongo nacimbi ica bapumfyenye icaleefumina kunuma iye bumba.@Kapooli aishile aleenda namaka aleeti, "Seleeniko. Seleeniko. Nine nkabeemfumu."
P9	Kapooli abwelelako kunuma, aikatisha ifumo elyo aliipoosa mumuulu. "Cimo,Fibili, Fitatu, Fine, Fisaano! Owe!" Efyo apundile. Ifumo lyaponeene panshi ilyo apendele mutanda. Afulilwe icibi aimya noolukungu mumwela.@@Mbwili elyo amwebele, "Kapooli, kupoosa limo. Inshita yobe naipita." Kapooli efyo aile.
P10	Panuma yaifyo, inama shatendeke ukuilishanya ashiti, "Ukucimfyanya nakwafya. Nsofu acifilwa elyo ena ninama iikulu saana. Kapooli nao acifilwa ena wamaka. Tapaliuwingacimfya muli ubu bwangalo."@@Ilyo liinefye baumfwile, icongo nacimbi cileefumina kunuma yeebumba. Ilyo inama shalooleshe tashasumiine ifyo shamwene.
P11	Bamwene Kolwe aleeisa kuntanshi. Ilyo aleenda aleeimba nookwimba ati, "Kuti naacimfya. Kuti naacimfya. Kuti naacimfya." Kolwe aabuulile ifumo elyo ansansamina. @@Abweseshe ukuboko kunuma elyo atwala kuntanshi elyo aatolokeele mumwela nookupoosa ifumo mumuulu. "Cimo! Fibili! Fitatu! Fine! Fisaano! Mutanda! Cinelubali! Owe!" efyalilile Kolwe.
P12	Ifumo lyaponene panshi ilyo apendele ukufika pali cine konsekonse. Kolwe afulilwe icibi. Aafuliwe icakuti aatendeke ukushinguluka nookuilishanya.@@Leelo Imfumu Mbwili yaebele Kolwe ati, "Iyo, Kolwe. Waacikwata inshita yobe." Efyo Kolwe aile.
P13	Efyo inama shimo shapilibwike nookutendeka ukuya kung'anda. Lilya shaleeya, shamweene kampelembe akanoono kaleepita mwibumba. Elyo kaisa kaleebutuka kaleeti, "Loleeleni. Lekeeni njesheko. Kuti naapoosa. Lekeeni njesheko." Ilyo inama shimbi shaumfwile amashiwi ya kampelembe, shalyambile ukuseka shonse.
P14	Imfumu Mbwili yatolweke nookupunda mubukali aiti, "Lekeenifyo! Mwilasuusha Mpelembe! Naani aatiile inama shinoono teekuti shicite ifyo inama ishikulu shingacita? Nga cakuti Mpelembe aleefwaya ukwangalako, twalamupeeela apooseko ifumo ngeenama shimbi. Seleeniko apoose ifumo."
P15	Efyo Mpelembe awile ubukupeeme ku Mfumu, elyo apilibwike  aasendele ifumo mu kanwa. Neefumo mukanwa elyo atendeke ukubutuka namaka yakwe yonse. Ilyo afikileapaakupoosela elyo aatolokeele mumuulu apatali. @@Lilya aisha iceefu, elyo aapoosele ifumo nookupunda ati, "Pali fisaano nga wabikapo fisaano fipeela ikumi."
P16	Inama shonse shaikeele tondolo. Shalipelenganishiwe. Elyo Imfumu Mbwili yaatile, "Efyo, Mpelembe! Nga pali fisaano wabiikapo fisaano kukwata ikumi. Enshila naimbi iyakupenda ukufika kwi kumi." Ukucimfyanya takwali kwakusanga uwakulisha neelyo uwa kosesha leelo kwakumona inama yacenjela! @@Efyo Mpelembe apyene pa bufumu ilyo Imbwili yafwile.

images:

illustrations/pages/25319.png
illustrations/pages/25317.png
illustrations/pages/25318.png
illustrations/pages/25319.png
illustrations/pages/25320.png
illustrations/pages/25321.png
illustrations/pages/25322.png
illustrations/pages/25323.png
illustrations/pages/25324.png
illustrations/pages/25325.png
illustrations/pages/25326.png
illustrations/pages/25327.png
illustrations/pages/25328.png
illustrations/pages/25329.png
illustrations/pages/25330.png
illustrations/pages/25331.png
illustrations/pages/25332.png

translations:

ChiShona (Translation)	Ndiani anogona kuverenga kusvika ku gumi?	id=31823
CiNyanja (Translation)	Kodi nindani angawelenge kufika kumi?	id=33208
Dhopadhola (Original)	Ŋa Ma Nyalo Kwano Kir Iy Apar?	id=21401
Ekegusii (Translation)	Ning'o orobare goika ikomi?	id=31739
English (Translation)	Who can count to ten?	id=21413
English (Adaptation)	Who is the next ruler?	id=21797
isiZulu (Translation)	Ngubani ongabala afike eshumini?	id=32018
Kῖmῖῖrũ  (Translation)	Nũũ ũmba gũtara mwanka ĩkũmi?	id=32818
Kikamba (Translation)	Nũũ ũtonya kũtala nginya ĩkũmi?	id=31744
Kiswahili (Translation)	Ni nani atakuwa mfalme?	id=21842
Kiswahili (Translation)	Nani atahesabu mpaka kumi?	id=22049
Lingala (Translation)	Nani akoki kotanga tii na zomi?	id=31906
Lubukusu (Translation)	Nanu onyala khuubala koola liikhumi?	id=31853
Lusoga (Translation)	Naani omufuzi anairirira?	id=26341
Ng’aturkana (Translation)	Ng'ai imari tanang ng'atomon?	id=33434
Oluwanga (Translation)	Ne wina ounyala okhubala okhula ekhumi?	id=31742
Pokomo (Translation)	Ni ga adze t̯ala mpaka kumi?	id=33507
Sepedi (Translation)	Ke mang yo a ka balago go fihla go lesome?	id=32067
Sesotho (South Africa) (Translation)	Ke mang ya ka balang ho fihla ho leshome?	id=32051
Setswana (Translation)	Ke mang a ka balang go fitlha go lesome?	id=31825
Tshivenḓa (Translation)	Ndi nnyi ane a nga vhala u swika kha fumi?	id=32028
