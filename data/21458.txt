url:	http://africanstorybook.org/reader.php?id=21458&d=0&a=1
id:	21458
title:	Usuku Luka Aphiwe
author:	Pumla Mdontswa
artist:	Catherine Groenewald
lang:	isiZulu
level:	Read aloud
lic:	Creative Commons: Attribution 4.0
thumb:	http://africanstorybook.org/illustrations/covers/21458.png
desc:	Le

page_text:

P1	U-Aphiwe ulele phansi kumata. Umama wakhe umxoxela enye yezindaba ayikhonzile.

Indaba imayelana namakhosikazi esigodi sabo, aziwa lapha nakude le ngemisebenzi emihle yezandla zabo.

Isipho sika-Aphiwe, asithanda kakhulu, yilo mata wakhe wokulala onemibala ekhangayo awenzelwa ngugogo wakhe. Kwakuyisipho sakhe eqeda iminyaka eyi-10.
P2	Uma u-Aphiwe evuka, umama wakhe uyawuthatha lo mata, awuthintithe, awusonge kahle, awubeke.

Ngendlela awukhonze ngayo lo mata, u-Aphiwe uye ancenge umama wakhe athi, "Hhhayi manje mama. Masibheke le mibala emihle nezimo zakhona sobabili."

U-Aphiwe uyayicula le mibala umugqa nomugqa, esuka phezulu ade ayofika phansi, "Pinki, pinki, luhlaza, luhlaza, pinki, pinki, luhlaza sasibhakabhaka, luhlaza sasibhakabhaka, pinki, pinki, luhlaza, luhlaza."

Ingabe wena, uyakwazi ukubona la iphethini ishintsha khona?
P3	U-Aphiwe uyawuvula umata, awudonse kusuka kuleli chopho kuye kwelinye ukubonisa izimo. Izimo eziningi kulo mata, onxande nezikwele ezimbalwa phakathi nonxande.

"Mama, ngiyayazi indlela esheshayo ukubala ukuthi zingaki lezi zimo sezizonke. Awudingi ukubala ngasinye, kodwa ubala ukuthi zingaki emgqeni ngamunye. Yithi ngikubonise mama," esho kumama wakhe.

Uyazi wena ukuthi u-Aphiwe ubala kanjani lezi zimo? 

Zingaki izimo azitholayo sezihlangene?
P4	U-Aphiwe unawo omunye umata onombala ophuzi noluhlaza satshani. Lona-ke uwusebenzisa ukuhlala ngaphandle kwendlu uma ehlala enhlabathini enamatshana.

Lo mata wona unonxande kuphela, azikho izikwele. Ngabe umzimba ka-Aphiwe wemboze onxande abangaki?

Ungakwazi ukusebenzisa indlela ka-Aphiwe yokubala ukuthi umata unonxande abangaki  behlangene?
P5	Ngumgqibelo omunye ekuseni, u-Aphiwe uyovakashela ugogo wakhe. Emthonjeni, ubona amakhosikazi amathathu athwele izigubhu ezinkulu emakhanda.

Uyamangala ukuthi kazi mangaki amalitha amanzi amumathwa isigubhu ngasinye. Ucabangani wena?
P6	Uyafika u-Aphiwe kwagogo wakhe. "Hawu! Waze wangimangaza Aphiwe! Ufike kahle, uzobona nesigubhu engiqeda kusipenda. Ucabangani ngaso?"

"Hmm, yaze yamihle lemibala, gogo! Kodwa izimo zakhona zibukeka zibukhali!"

Ungasilingisa kanjani lesi simo?

Ngabe lezimo zifana nezikwele, onxande noma esinye isimo?
P7	Endleleni eya ekhaya, u-Aphiwe walahla indlela. Wayengasazi kahle ukuthi ukuphi, ngakho-ke wahlala ngaphansi kwesihlahla esasinomthunzi ukuze aphumule.

U-Aphiwe wagqolozela amacembe ayenyakaza emagatsheni kulesi sihlahla. Kwakunezimo zokukhanya, izimo zezithunzi, yonke indawo emzungezile. Ngokushesha wazumeka, walala.
P8	Wathi lapho evuka, wafikelwa wukwesaba. Wafisa ukuba sekhaya nomama wakhe, ephumule ematini wakhe. 

Khona lapho, kwathi cababa inyoni encane eluhlaza sasibhakabhaka esihlahleni aphumula ngaphansi kwaso. Yatshiyoza isithi, "Sawubona Aphiwe! Ngabe ulahlekile? Ngilandele. Ngizokusiza ukuthola indlela yakho!"

"Habe! Inyoni ekhulumayo? Yazi negama lami! Ngineqiniso izongisiza ukuthola indlela yami ngifike ekhaya," ecabanga.
P9	U-Aphiwe wayilandela inyoni, kwaze kwaba bafika empambanandlela. Kunendledlana eya ngakwesokunxele, enye ngakwesokudla. Uzothatha yiphi indlela manje?

Wabheka phezulu. Ngabe yiqiniso lento ayibonayo? Inyoni iphethe ucezwana lomata wakhe ngomlomo wayo!

Yasho yandizela ngasesandleni sokudla ukukhombisa u-Aphiwe indlela. Yaqathaza ucezwana lolo lomata yathi shwi, yahamba.
P10	U-Aphiwe walandela umkhondo, walandela indlela ihamba izombeza yehla nentaba.

Khona lapho wezwa uhleko olukhulu nokucula kwamakhosikazi esigodi sakhe.

Nabaya laphaya, nomama wakhe uphakathi kwabo, bayadansa, bayahleka, bonke bajabule ukuthi u-Aphiwe useze wafika ekhaya.
P11	Umama ka-Aphiwe wamendlalela umata wakhe ukuba ahlale, wamupha nendishi yakhe eyayinokudla okufudumele.

U-Aphiwe waqala ebala zonke izikwele ukuqinisekisa ukuthi zonke zazikhona ziphelele. Ngesikhathi ebala, wayeqinisekile ukuthi ubona ucezwana lomata olwalukhishiwe lwabuye lwaphindiselwa. 

Kwaba sobala ukuthi wayengaphuphi. Inyoni encane eluhlaza sasibhakabhaka, ekhulumayo, yayiyinyoni yangempela!

images:

illustrations/pages/6007.png
illustrations/pages/25359.png
illustrations/pages/25360.png
illustrations/pages/25361.png
illustrations/pages/25362.png
illustrations/pages/25363.png
illustrations/pages/25364.png
illustrations/pages/25365.png
illustrations/pages/25366.png
illustrations/pages/25367.png
illustrations/pages/25368.png
illustrations/pages/25369.png

translations:

English (Original)	Akai's Special Mat	id=6008
English (Adaptation)	Abike's Day 	id=21453
French (Translation)	La Natte Spéciale D’Akai	id=9301
French (Translation)	Akai Et Sa Natte Spéciale	id=10137
Fulfulde (Translation)	Daago Nyeenyungo  Ngo Rakiya	id=10013
Hausa (Translation)	Tabarmar Ta Masumman Ta Akai	id=9978
isiNdebele (Translation)	Ilanga Lika Abike	id=21461
Kanuri (Translation)	Buji Masamanne Nanaye	id=10040
Kiswahili (Translation)	Mkeka Wa Akai	id=7860
Lámnsoʼ (Translation)	Ghám Akai Ye Tayíné	id=15057
Luganda (Translation)	Omukeeka Gwa Nakaayi Ogwenjawulo	id=8273
Lugbarati (Official) (Translation)	Atako Vɨ́lé Àfa Gèrì E'daápɨ Rɨ̀	id=8781
Lumasaaba (Translation)	Lusamba Lwa Kakayi Lwaburaawa	id=8272
Lunyole (Translation)	Omukeeka Gwa Akai Omutoongole	id=8396
Maa (Translation)	Esos E Naserian	id=7858
Ng’aturkana (Translation)	Akapet Nabekot Na Akai	id=7038
Oluwanga (Translation)	Liyambo Lia Akai	id=8271
Portuguese (Translation)	O Tapete Especial De Akai	id=16096
Sepedi (Translation)	Mmetse Wa Akai Wa Bohlokwa	id=7493
Sepedi (Translation)	Moseme O Itsheng Wa Akai	id=10697
Sesotho (South Africa) (Translation)	Letsatsi La Abike	id=21466
Setswana (Translation)	Moseme Wa Ga Akai  O O Kgethegileng	id=7772
Siswati (Translation)	Imadi Yathembi Lebalulekile	id=13073
Siswati (Translation)	Lilanga La-Abike	id=21455
Zarma (Translation)	Akay Tangaraa Kaŋ Ga Maamaacandi	id=10104
