url:	https://africanstorybook.org/reader.php?id=33675&d=0&a=1
id:	33675
title:	Cikondweso Kudzulu
author:	Little Zebra Books
artist:	Laura Liberatore
lang:	Cinyungwe
level:	Longer paragraphs
lic:	Creative Commons: Attribution 4.0
thumb:	http://africanstorybook.org/illustrations/covers/33675.png
desc:	Pig wants to go to the party

page_text:

P1	Kale-kale, bzirombo bzentse bzomwe bzina manyanga bzidapangana kuti bzicite cikondweso. Cikondweso cimweci cikhafunika kuti cikacitikire kudzulu, ndipo pamwepo pakhafunika bzirombo bza manyanga bzokha-bzokha basi.
P2	Ndipo nkhumba idasirirambo, na tenepo idakumbuka kuti: "Ine-pano ndiribe manyanga, ndinicita tani?"
P3	Ndipo idakumbuka kuti itenge phula kuti inyatike manyanga mumsolo, ndipo idanyatika manyangayo.
P4	Bvuto likhali kuti cikondweso cire cidacitikira padzuwa. Pomwe cikondwesoco cikhali pakati, phula lire lidayamba kusungunuka ndipo manyanga yale yadayamba kugwa pantsi.
P5	Ndipo bzirombo bzentse bzidadabwa bzicimbati: "Kodi mbanimbo omweyu alibe manyangayu? Wabwereranyi kuno?"
P6	Na tenepo, mkulu wa bzirombo bzire adatonga kuti: "Phatani nkhumba muithuse pantsi."@@Na tenepo, bzirombo bzire pakubva mafala yamweyo, cadidi bzidaiphata nkhumba ire bziciithusa pantsi pano.
P7	Tsoka lace, nkhumba pakugwa, idagwa na mulomo. Ndipopa mulomo wa nkhumba udapunduka napo na lero.
P8	Bzirombo bzire pomwe bzidathusa nkhumba ire bzidapitiriza kudya cikondweso cire.
P9	Lekani kudabwa kuwona mulomo wa nkhumba kucinyuka thangwe idapunduka kucokera pantsiku imweire.

images:

illustrations/pages/85590282.png
illustrations/pages/85590283.png
illustrations/pages/85590284.png
illustrations/pages/85590285.png
illustrations/pages/85590286.png
illustrations/pages/85590287.png
illustrations/pages/85590288.png
illustrations/pages/85590289.png
illustrations/pages/85590290.png
illustrations/pages/85590291.png
illustrations/pages/85590292.png

translations:

Elomwe (Translation)	Efesta ya Ashinama a Manyaka	id=33672
Emakhuwa (Translation)	Niira na Axinama Ookhala Manyaka	id=33673
English (Original)	No Pigs Allowed	id=33146
Imeetto (Translation)	Isikuhuulu Yooculu	id=33674
Portuguese (Translation)	A Festa Nos CÃ©us	id=33667
