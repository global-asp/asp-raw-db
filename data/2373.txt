url:	http://africanstorybook.org/reader.php?id=2373&d=0&a=1
id:	2373
title:	Ũndũ Kĩvindu Kyokie Ndũanĩ Ya Opio
author:	Anna Kula
artist:	Wiehan de Jager
lang:	Kikamba
level:	Longer paragraphs
lic:	Creative Commons: Attribution 3.0
thumb:	http://africanstorybook.org/illustrations/covers/2373.png
desc:	Opio comes from a family of hunters. On his first day of the hunting experience

page_text:

P1	Tene tene vyũ,  kũyaĩ kĩvindu ndũanĩ ya Opio. Andũ makomaa manoa na methũkũma masalũkĩtye.
P2	Mũthenya ũmwe Opio aĩna ũtanu mwingĩ nũndũ nĩw'o waĩ mũthenya wake wa mbee kũthi kũsyĩma eweka. Opio nĩwosie makitĩ na aumala ndũanĩ. Kavinda kanini kathela makitĩ nĩmanzĩe kũsembany'a nzaaĩ. Opio nĩwamatĩĩe na asemba kĩlungu kya masaa maingĩ. Anoa nĩwathũmũaa na ĩndĩ esemba ĩngĩ. Ndaona makitĩ make.
P3	Ĩtina wa matukũ maingĩ nĩwavikie ndũanĩ yaĩna andũ anini mailye mbee wa nyũmba syoo. Nĩwendie nyũmbanĩ ĩmwe na eea mwene,  "nĩsembanĩtye na Nzaaĩ ĩvinda ĩasa mũno na nenda kũthũmũa."Mwene nyũmba nĩwaisye,  "ĩkala nthĩ ũthũmũe. Nũkwenda ũkĩ?" Opio nĩwew'aa waũni mũno kwou nĩwanyuie ũkĩ na akoma.
P4	Akũkĩla ndonaa nthĩ. Nĩwavingũie na kũvĩnga metho make mavinda maingĩ na anzĩĩa kwona ũla mũndũ ailye mbee wa nyũmba. Nĩweie mũndũ ũsu,  "ũnengie kĩndũ kĩthũku mũno; ndĩkwona nesa."
P5	Mwene nyũmba nĩwamũie,  "vaĩ kĩndũ kĩthũku naku. Oyu nĩ ũtukũ. Nũndũ ũtoona ũtukũ. Mũthenya wathi,  ũtukũ nĩũkaa. Twĩthĩwaa na masaa ĩkũmi na elĩ ma ũtukũ. Tũthũmũa ũtukũ na twĩthũkũma mũthenya. Wĩkalaa va? Ndũanĩ yenyu ndĩ ũtukũ ĩĩ?" Opio nĩwakũlilye makũlyo maingĩ ĩũlũ wa ũtukũ nũndũ nĩwendie ũtukũ mũno. Ndaakoma ĩngĩ; manenie na mwene nyũmba mbaka kwakya. Opio nĩwendie kwĩkala mũthenya ũngĩ nĩkana one ũtukũ ũkũka ĩngĩ.
P6	Nĩwakomie mũthenya na okĩla ũtukũ ũtanavika. Nĩwakũlilye mwene nyũmba amũtavye ũndũ ũtonya kwĩka nĩkana atwae ũtukũ ndũanĩ yake andũ make matonye kũwona. Opio nĩweiwe athi okone sivũ.
P7	Sivũ nĩweie Opio atembee athi ndũanĩ yake wioo ũla waatĩe. Ndaĩlĩte kũsisya ĩtina nĩkana ũtukũ ndũkasyoke. Opio nĩwekie ũndũ wataviwe na anzĩĩa kũtembea aendete ndũanĩ yake. Nĩwendaa kũsisya ĩtina ĩndĩ ndatata kwĩka ou. Nĩwendie mbaka anzĩĩa kwona ndũa na anyanyae make.
P8	Mona Opio andũ ma ndũa nĩmakĩie. Nĩmanzĩĩe kũlonza makwasya,  "ni kyaũ watwetee,  Opio? Kĩndũ kĩĩ kĩkwatĩĩe nĩkyũtũaa. Kĩĩ nĩ kĩvindu kya kyaũ kĩkwatĩe?" Opio nĩwaisye,  "anyanyawa,  kĩvindu kĩĩ nĩ ũtukũ. Mwĩna vw'ĩa; onakwa naĩna vw'ĩa."
P9	"Kyeni kyooka notũthũkũme naw'o ũtukũ wooka tũkũthũmũa."
P10	Na ou nĩw'o ũtukũ wokie ndũanĩ ya Opio.

images:

illustrations/pages/1130.png
illustrations/pages/1131.png
illustrations/pages/1132.png
illustrations/pages/1133.png
illustrations/pages/1134.png
illustrations/pages/1135.png
illustrations/pages/1136.png
illustrations/pages/1130.png
illustrations/pages/1137.png
illustrations/pages/1138.png
illustrations/pages/1139.png

translations:

Afrikaans (Translation)	Hoe Die Nag Aan Opio Se Dorp Gekom Het	id=11503
Ekegusii (Translation)	Buna Obotuko Bwachete Ase Ekenyoro Ki’Opio	id=2372
English (Original)	How Night Came to Opio’S Village	id=2102
French (Translation)	Comment La Nuit Vint Au Village D’Opioc	id=10841
Kiswahili (Translation)	Jinsi Usiku Ulivyoingia Kijiji Cha Opio	id=8690
Kiswahili (Translation)	Usiku Unaingia Kijijini	id=16587
Luganda (Translation)	Engeri Ekiro Gye Kyajja Ku Kyalo Kya Kajoba	id=2375
Lugbarati (Translation)	Ini Eca Opio Vile Angua Ngoni Ngonia	id=2388
Lumasaaba (Translation)	Isaambo Isi Shishiilima Sheetsila Mu Shaalo Sha Opio	id=3112
Lunyole (Translation)	Engeri Eyi Owiire Wajamo Mu Hitahere Hya Watindi	id=2389
Lunyole (Translation)	Esambo Eyi Wire Wajaambo Muhitehere Hy’Opio	id=8692
Maa (Translation)	Eneikunúnye Enkéwarie Emurúa E Opio	id=2777
Ng’aturkana (Translation)	Kona Abunio Aribu Nadakar a Opio	id=2390
Oluwanga (Translation)	Shinga Eshiro Shietsa Mulukoba Lwa Opio	id=2391
