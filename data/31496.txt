url:	https://africanstorybook.org/reader.php?id=31496&d=0&a=1
id:	31496
title:	Abel nosipopisa sampanzendi
author:	Djaupyu  Siteketa
artist:	Jesse Breytenbach
lang:	Rukwangali
level:	Longer paragraphs
lic:	Creative Commons: Attribution 4.0
thumb:	http://africanstorybook.org/illustrations/covers/31496.png
desc:	Esanseko lyewa komukurwa nomumbya

page_text:

P1	Kwakere mumati gedina Abel. Gali ruganene mwene ka karukara.@ @Abel kapi ga kere nomusingi gokarukara kendi kokape. Age kwatanterere mumbyendi Meri asi, "Na hara musingi gokarukara kange. Nakanderere penge sipopisa soge. Yipo si hingire mokarukara."
P2	Nye Meri kalimbwilire asi, "Hawe, na hara sipopisa sange." Apa Meri ga dilire kumupulisira a guse sipopisa, Abel ta handuka sili unene, Ta nkweura sipopisa nokumu koka.@ @Ano Meri ta kokere sipopisa kokuwoko kukwawo. Abel kwa kokere ano Meri ta koka. Makura kuwoko kosipopisa taku zupuka ko.
P3	Meri talili nokudukira kwazinyawo.  "Tareni Nane," tarapota, "Abel ana koko kuwoko ko sipopisa sange dogoro kuna zupuka ko. Age ka hara sipopisa sange sikare mokarukara kendi kokape nye ame kani hara kudana nako."@@Ozina kwa tente asi, "Abel kapi ana rugana nawa."
P4	Zinya ga divire asi ngapi na ronga munendi gomugara asi gaha koyidanesa yampanzendi. Age ga kere negano.@ @Yipo gazire kwamukwawo ogu ga kere ndokotora nokuka mu pura ko magano. "Nakanderere na hara o vaterenge." Ndokotora tamu pura asi, "Ngapi nani vhura kukuvatera, mukwetu?"
P5	Zinyawo ta limburura asi, "Munwange Abel kuna kara noukaro woudona mazuva aga. Age kuna zupura kuwoko kosipopisa sampanzendi. Age gaha yirugana hena.@ @Mungura ngani mu tantera aku retere sipopisa yipo ngaya zupure kuwoko kosipopisa."
P6	"Nakanderer ngo tantere Abel nga fute sirugana soge. Age kapi akara noyimaliwa nampili simwe, yipo nye ngomu tantere asi nga kuhwe etuwa lyoge lyenene lyokukurupa eli nkenye apa lya kara nombundu," yimo gatente Zinyawo.@@Mukwawo zendi kuna zoro nokutanta asi, "Hehe-ee! Oyo tayi kakara nawa."
P7	Makura zinya Abel tatengura kembo lyendi. Yipo ga ka pulire Abel asi, "Apa overe ndi oremana kupi ozi?" @@Abel kwalimbwilire asi, "Nsene tani vere ndi nina remana, ame kuza kwa ndokotora."
P8	Makura Abel kwa twere sipopisa kwa ndokotora. "Sipopisa esi sina remana sili unene. Onane kuna tanterenge asi nirete sipopisa esi koge. Ndokotora, kuvhura o tureko kuwoko kokupe?"@ @Ndokotora gayi tambwire mo kuwapeka sipopisa. Gatulireko kuwoko kokupe.
P9	Ndokotora kwa tanterere Abel. "Sipopisa sina gwana kuwoko kokupe. Ngesi to futunge nye. Yimaliwa yingapi ono kara nayo?"@ @Abel kwalimbwilire asi, "Nakanderere ndokotora, ame kwato yimaliwa. Ame kapi tani vhuru kufa yirugana yoge."
P10	Makura ndokotora tamu pura asi, "Nawa tupu! Kapi okara nooyimaliwa? Etuwa lyange lyenene lina nyata! Ka kuhwe etuwa lyange yimo nye ngoso no futange."@ @Abel ta gusa sihemere somema nosikehe sokukuhwisa. Kwa mugusire siruwo sosire mokukuhwa etuwa olyo lya nyete sili.
P11	Makura Abel yipo ga twere sipopisa kwa Meri. Age kwa hefe sili unene nokutantera Abel asi, "Ove mukurwange gomuwa. Napandura mokuwapeka sipopisa sange."@ @"Mumbyange, gusirange po mokukuhandukisa nokukuguvisa," yimo ga tente Abel.
P12	Kutunda ezuva olyo, Abel kapi hena ga gusire yininke yampanzendi. Yimo hena ga kambaderere asi gaha handukisa mpanzendi.@@Abel kwali gazarere omu yamu gusire siruwo sosire sokukuhwa etuwa lyenene lyokunyata lya ndokotora. Makura tali zuvhu asi mfuto ezi ga gwene mekuho etuwa kapi za li zire noyo ga handukire nokutavagaura yininke.

images:

illustrations/pages/25399.png
illustrations/pages/25393.png
illustrations/pages/25394.png
illustrations/pages/25395.png
illustrations/pages/25396.png
illustrations/pages/25398.png
illustrations/pages/25397.png
illustrations/pages/25399.png
illustrations/pages/25400.png
illustrations/pages/25401.png
illustrations/pages/25402.png
illustrations/pages/25403.png
illustrations/pages/25404.png

translations:

Amharic (Translation)	አቤልና የእህቱ አሻንጉሊት	id=21583
Amharic (Translation)	አቤልና የእህቱ አሻንጉሊት	id=21585
English (Original)	Abel and his sister's doll	id=21513
English (Adaptation)	(Colour-in) Abel and his sister's doll	id=21518
Khoekhoegowab (Translation)	Abeli tsî ǃgâsas di popis tsîra xa	id=24666
Kinyarwanda (Translation)	igikinisho cya mushiki wa Abeli	id=23375
Luganda (Translation)	Abelli ne dolle ya mwanyinaze	id=23013
Lugwere (Translation)	abel ne ekidole ekya mwonyoko weh	id=23826
Lusoga (Translation)	Aberi ni dole wa mwaninha	id=24879
Lusoga (Translation)	Abeli ni doli wa'mwanhinha	id=31009
Oshikwanyama (Translation)	Abel nokapopifa kamumwaina	id=24148
Oshindonga (Translation)	Abel nokapopitha koka mwaina kadhona ke	id=23906
Otjiherero (Translation)	Abel no mbopi jomute kue	id=24176
Runyankore (Translation)	Abeeri Na Dolle Ya  Mwine Nyina	id=24026
