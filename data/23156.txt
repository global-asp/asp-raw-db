url:	https://africanstorybook.org/reader.php?id=23156&d=0&a=1
id:	23156
title:	Ugali na Samaki
author:	Melanie Bulouza
artist:	and Ben Terarc
lang:	Kiswahili
level:	Longer paragraphs
lic:	Creative Commons: Attribution 4.0
thumb:	https://africanstorybook.org/illustrations/covers/23156.png
desc:	Hadithi kuhusu urafiki baina ya ugali na samaki.

page_text:

P1	Hapo zamani, Ugali na Samaki waliishi katika kijiji kimoja.

Urafiki ulianza kati yao.
P2	Samaki alimwambia rafiki yake Ugali waende pamoja baharini waoge. 

Walishika njia wakaenda baharini.
P3	Walipofika kando ya bahari, Samaki alimwambia Ugali, "Mimi naingia majini kuoga" kisha akapiga mbizi.
P4	Baada ya kuogelea kwa muda mfupi, Samaki alimwambia Ugali, "Sasa ni zamu yako kuogelea." 

Ugali alimjibu, "Siwezi kuogelea. Nikiingia majini, nitazama halafu nitayeyuka."
P5	Samaki alimbembeleza Ugali akisema, "Njoo ujaribu. Hutayeyuka na ukizama, nitakuokoa." Ugali alikubali. 

Ugali alipofika majini, alishindwa kuelea. Alimwita Samaki, "Njoo uniokoe," lakini Samaki hakumwokoa.
P6	Mtu mmoja alimsikia Samaik akilalamika kwamba hangeweza kumwoka Ugali. Mtu huyo akamwuliza, "Kuna shida gani?" 

Samaki akasema, "Huyu mjinga ameingia majini na sasa anazama." Mtu huyo akamwokoa Ugali.
P7	Ugali alipotoka majini, alisema, "Samaki ni rafiki mbaya. Amenishawishi niogelee nami sijui kuogelea." 

Mtu huyo aliwaambia, "Hebu niwatatulie tatizo hili." Alikata ugali na samaki, akala kwa fujo. Na huo ukawa mwisho wa ugomvi kati yao.

images:

illustrations/pages/26863.png
illustrations/pages/26864.png
illustrations/pages/26865.png
illustrations/pages/26866.png
illustrations/pages/26867.png
illustrations/pages/26868.png
illustrations/pages/26869.png
illustrations/pages/26870.png

translations:

English (Translation)	Ugali and Fish	id=24477
Lusoga (Translation)	Bando ni Kyanandha	id=30068
