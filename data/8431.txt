url:	http://africanstorybook.org/reader.php?id=8431&d=0&a=1
id:	8431
title:	Matunda
author:	Pete Mhunzi and Translators without Borders
artist:	Wiehan de Jager
lang:	Kiswahili
level:	Read aloud
lic:	Creative Commons: Attribution 4.0
thumb:	http://africanstorybook.org/illustrations/covers/8431.png
desc:	Alikuwa msichana mrembo sana aliyevutia posa za wanaume wengi.  Nyumbani kwao mti wenye matunda matamu sana ulikuwepo.  Wazazi wake msichana walikata shauri ya kuwa watamkubali kumwoa binti yao mtu ambaye katika matembezi yake kwao angekaa siku nzima bila ya kula tunda lolote la mti huo.  Je

page_text:

P1	Hapo awali palikuwa na familia ambayo nyumbani kwao ulikuwa mti wa matunda matamu kiasi cha kuwavutia watu waje kuyaonja matunda hayo. Katika familia hiyo pia alikuwa binti mzuri mrembo na urembo wake ulisifiwa na watu wengi,  macho meupe isitoshe tabia zake nzuri mno.
P2	Alipokulia kuwa msichana mzima,  umati wa wanaume vijana kwa wazee walienda kwao msichana wakiwa na nia kumposa.
P3	Habari hiyo ilisambaa kijiji kizima. Mtu wa kwanza kufika alikuwa kiongozi wa wakulima wote wa kijiji. Alikuwa na sura nzuri,  tajiri,  na bado kijana. Alikaribishwa akaandaliwa matunda. Alikaa dakika chache lakini kabla ya muda kupita,  akala matunda akaagwa kwenda zake.
P4	Aliyefuata alikuwa kiongozi wa wafugaji wanyama. Yeye pia alikuwa na sura nzuri,  tajiri,  na bado kijana. Msichana alipendezwa naye. Lakini alipoandaliwa matunda bila ya kusita akala naye akaagwa kwenda zake.
P5	Aliyekuwa wa tatu kufuata akawa tajiri wa ardhi. Alikuwa jeuri na mwenye sura mbaya. Msichana akaomba Mungu ale upesi aende zake. Alipoandaliwa akakataa kula. Wakati ukapita msichana naye akamwomba ale. Ilipofika saa kumi ya mchana njaa ikaanza kuumiza akala. Yeye pia akaagwa aende zake.
P6	Halafu akaja mtemi,  mtu mlaji rushwa,  hana adabu,  mzee mwenye sura mbaya. Hakupendwa na yeyote kijijini. Msichana alitumaini angekula moja kwa moja na kwenda zake. Alipoandaliwa matunda akakataa kula. Alikaa siku nzima,  ilipofika saa kumi na mbili ya jioni aliomba haja akakubaliwa. Aliporudi,  alinukia matunda huku midomo yake rangi nyekundu! Msichana alifarijika mtemi akaagwa na kwenda zake.
P7	Siku chache zilipita mwanamfalme,  kijana,  tajiri,  mwenye sura ya kupendeza akafika. Msichana akamtazama akapendezwa mno akamheshimu. Naye yeye akamwongoza mwanamfalme faraghani akamwomba asile. Akamwandalia uhaba wa matunda kasoro sana na kiasi walichoandaliwa wale waliomtangulia. Lakini mpaka saa za adhuhuri mwanamfalme alikuwa amekwisha kula akaagwa kwenda zake. Msichana masikini akalia machozi ya hasira na hasara.
P8	Wazazi wake msichana walikuwa hawana budi kumkubali "yule mvivu." Msichana naye aliombaomba anusurike na jaala yake lakini wazazi hawakuweza kumsaidia. Walipokuwa njiani kwenda kwao nyumbani,  mkulima alipiga makofi akiimba wimbo mzuri kiasi kuwavutia watu wawafuate barabarani.
P9	Miongoni mwa watu wale walikuwa watumishi wa mwanamfalme. Walimwita mkulima wakamhonga na pesa pamoja na ng'ombe akikubali kumwachia msichana. Bila ya kusita hata kwa dakika moja akakubali pesa pamoja na ng'ombe akaenda zake peke yake.
P10	Watumishi wale walimvalisha msichana katika libasi murua mno wakampeleka mpaka jumba kubwa la mfalme moja kwa moja hadi mwanamfalme. Muda si mrefu,  wazazi wake waliitwa na arusi ikaandaliwa. Niliwaacha wakisherehekea nami nilikuja kuwahadithini nyinyi.

images:

illustrations/pages/1344.png
illustrations/pages/1345.png
illustrations/pages/1344.png
illustrations/pages/1346.png
illustrations/pages/1347.png
illustrations/pages/1348.png
illustrations/pages/1349.png
illustrations/pages/1350.png
illustrations/pages/1351.png
illustrations/pages/1352.png
illustrations/pages/1353.png
illustrations/pages/1354.png

translations:

English (Original)	Fruit	id=2124
French (Translation)	Les Fruits	id=10182
Gurene (Translation)	Tiisi Wɔla	id=12666
Likpakpaanl (Translation)	Lisubil	id=18777
Lugbarati (Translation)	Pati Efi	id=2334
Lugbarati (Official) (Translation)	Patí Éfɨ́	id=8750
Lumasaaba (Translation)	Bibyaano	id=3086
Lumasaaba (Translation)	Bibyaano	id=8688
Lunyole (Translation)	Ehibala	id=2333
Rutooro (Translation)	Ekijuma	id=14923
siSwati (Adaptation)	Sitselo	id=13072
