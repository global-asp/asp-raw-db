url:	http://africanstorybook.org/reader.php?id=16744&d=0&a=1
id:	16744
title:	Utitjhere Wami Omutjha
author:	Mohlala Phindile
artist:	Silva Afonso and Marleen Visser
lang:	isiNdebele
level:	First sentences
lic:	Creative Commons: Attribution 4.0
thumb:	http://africanstorybook.org/illustrations/covers/16744.png
desc:	Indatjana le ikhuluma ngotitjhere omutjha esikolweni obizwa ngotitjhere Dlamini. Boke abentwana bakuthabele ukuba khona kwakhe.

page_text:

P1	Ibizo lami ngingu Khombisile. Lo ngutitjhere wami omutjha ofike nasibuya emaholideyini wephasika. Ngutitjhere Dlamini.
P2	Utitjhere Dlamini wembatha izambatho ezihle begodu woke umtwana umthabele.
P3	"Isimbi seyililile ngenani ngekumbeni yokufunda,"  Kutjho utitjhere Dlamini.
P4	Mina ngingutitjhere Dlamini ngizokuba ngutitjhere wenu ukusukela namhlanjesi. Omunye nomunye akazitjho ibizo,  isibongo kanye neminyaka.
P5	Ngaphambi kobana sithome ngesifundo sethu utitjhere usivumele  ingoma  ngephimbo elimnandi. Soke ngekumbeni sathula samlalela.
P6	Namhlanje sizokufunda ngabantu abaqakathekileko emphakathini,  "Kutjho utitjhere Dlamini."
P7	"Sele kusikhathi sokudla,  ngaphambi kobana siphume bafundi asithandazeni," Kutjho utitjhere Dlamini.
P8	Woke umntwana Uqoqa  ngotitjhere Dlamini ngesikhathi sokudla.
P9	Isifundo esilandelako utitjhere wethu usiqoqele indatjana emnandi kagogo nomqasana. Ngemva kokusiqoqela nathi wasipha ithuba bona siyibuyelele siyiqoqe.
P10	Isikolo nasiphumako woke umtwana uphume athabile bathabele utitjhere Dlamini batjho bayokutjela ababelethi  ngotitjhere wabo omutjha.

images:

illustrations/pages/13824.png
illustrations/pages/13843.png
illustrations/pages/13844.png
illustrations/pages/13824.png
illustrations/pages/14024.png
illustrations/pages/13840.png
illustrations/pages/14050.png
illustrations/pages/13842.png
illustrations/pages/15721.png
illustrations/pages/13840.png
illustrations/pages/13845.png

translations:

