url:	http://africanstorybook.org/reader.php?id=13128&d=0&a=1
id:	13128
title:	Bí Imú Ìjàpá Ṣe Rí Kọ́ńbó
author:	Taiwo Ẹhinẹni
artist:	Marleen Visser
lang:	Yoruba
level:	First paragraphs
lic:	Creative Commons: Attribution 4.0
thumb:	http://africanstorybook.org/illustrations/covers/13128.png
desc:	Ìtàn yìí ní ẹ̀kọ́ pàtàkì fún wa láti kọ́.

page_text:

P1	Ní ìgbà kan,  Ìjàpá àti Ọ̀kẹ́rẹ́ jẹ́ ọ̀rẹ́ tímọ́tímọ́. Ní ọjọ́ kan lẹ́yìn oúnjẹ,  Ọ̀kẹ́rẹ́ bi Ìjàpá,  "Ọ̀rẹ́ mi,  ọjọ́ ọjà ti fẹ́ dé ṣùgbọ́n a kò ní owó. Irú iṣẹ́ wo ni a lè ṣe láti pa owó?"
P2	Ìjàpá dáhùn,  "Ṣé o mọ̀ pé mo máa ń ṣe abọ́. Mo fẹ́ kí o wá sílé mi kí a jọ̀ ṣe àwọn abọ́ púpọ̀ tí a lè tà." "Ó dáa ọ̀rẹ́ mi,  a ó pàdé lọ́la láti ṣe àwọn abọ́ náà," Ọ̀kẹ́rẹ́ dáhùn.
P3	Ní ọjọ́ ọjà,  Ìjàpá lọ sí ọjà. Ó rí àwọn méjì ní ọ̀ọ́kán tí wón ń jà. Kíá,  ó gbé àwọn abọ́ rẹ̀ sílẹ̀,  ó sì lọ síbi ìjà náà.
P4	Nígbà tí ó débẹ̀,  ó ri pé ọ̀rẹ́ rẹ̀ Ọ̀kẹ́rẹ́ ni ó ń jà pẹ̀lú Ẹmọ́.
P5	Níkété tí ó débẹ̀,  láì wádì oun tí ó fa ìjà náà,  Ìjàpá mú igi ńlá o sì bẹ̀rẹ̀ sí ní í na Ẹmọ́. "Fi ọ̀rẹ́ mi sílẹ̀!" Ìjàpá kígbe.
P6	Lẹ́hìn náà,  Ẹmọ́ dojúkọ Ìjàpá ó sì bu imú rẹ̀ jẹ.
P7	Imú Ìjàpá bẹ̀rẹ̀ sí ní ṣẹ̀jẹ̀.
P8	Ìjàpá ti bẹ́ sínú ìjà Ọ̀kẹ́rẹ́ àti Ẹmọ́ láìronú. Láti ọjọ́ yìí ni imú Ìjàpá ti rí kọ́ńbó tí ó kọ́ wa pé àìfara balẹ̀ kò dára.

images:

illustrations/pages/13136.png
illustrations/pages/13129.png
illustrations/pages/13130.png
illustrations/pages/13131.png
illustrations/pages/13132.png
illustrations/pages/13133.png
illustrations/pages/13134.png
illustrations/pages/13135.png
illustrations/pages/13136.png

translations:

English (Translation)	How Tortoise’S Nose Became Crooked	id=13137
English (Adaptation)	How Tortoise Got a Crooked Nose	id=19763
French (Translation)	Le Nez Crochu De Tortue	id=13769
Portuguese (Translation)	Foi Assim Que O Nariz Da Tartaruga Ficou Torto	id=16560
