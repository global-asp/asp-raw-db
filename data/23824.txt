url:	https://africanstorybook.org/reader.php?id=23824&d=0&a=1
id:	23824
title:	Nor-Tar man Nor-Mnger
author:	Terkule Aorabee
artist:	Awwalu  Sakiwa and Idowu Abayomi Oluwasegun
lang:	Tiv
level:	First paragraphs
lic:	Creative Commons: Attribution 4.0
thumb:	https://africanstorybook.org/illustrations/covers/23824.png
desc:	Er nan ve Nor-Tar man Nor-Mnger

page_text:

P1	Nor-Tar man Nor-Mnger lu ahina. Iyange igen tso, Shawon va ve nya. 

Shawon kaa er, "Hanmo or nana tsua kwagh mon." A na ve ashe-pirin man imande.

Nor-Mnger hen er un lu tsev-tsev. Fese je Nor-Mnger man too imande undu Nor-Tar ashe-pirin. Nor-Tar pir ashe ngoor ga.
P2	Imande na Nor-Mnger Shima-nyion. Nor-Tar zua a Shima-wan hen Ashe-pirin. Nor-Mnger bume kpishi. Soo angbian ga. 

Nor-Tar gema zua a hur-or hen Agagbo. Agagbo wasen wen u ningir sha, Agagbo eren idyu vea na. Shi wasen Nor-Tar num kpaa.
P3	Er Nor-Mnger kera lu a ahor-ngahar man ahor-avee ga yo, hingir u wen kpa keren iwasen hen angbian. Nor-Tar lu a kwaghfan.  

A na ve kwaghyan yo, Nor-Tar a nenge a min. Kpaa saa Nor-Mnger a choon, a vingir akev, a penda un sha akev-aveegh.
P4	Iyange gen yo, Toho, ngo ve na ve abember a iyoo aa achivin. Er ijen kor ve tsung yo, Nor-Mnger fatyo u wan shima ga. Ve  gba min yan fele-fe-fele je. 

Nor-Mnger zua agbom-aveegh man kegh er ka gbande nahan. Akaa a Nor-Tar er, "Pendam ki yagh heen."
P5	Iyough kila tsee kpishi. Ki hia ve ken akev-aveegh. Nor-Tar a peregh a ki nagh keen, a hide a min keen. Nor-Mnger di, a ker ki sha, akegh ave ki va gba shami shi a ker sha.

A ican-yan nan cii kpaa, ki gba nya. Ishima vihi un kpishi.
P6	Nor-Mnger zamber ango na er, "Wasem, toom iyough kin."

Nor-Tar kaa er, "Ufa er mnengen ga yo."
"Va wegh m teseu."

Nor-Tar too iyough kila fehe humbe sha min. A ovur inya sha doo doo, gema wa angbian na Nor-Mnger sha we.
P7	Aikie yo, ngo ve shi kume ruam na ve. Toho wa achi a nyam a nyiin, achi ahar sha chi u hanmo or. Nor-Tar gborugh ave fese or achi a nyam la fa iyenge zum u lu chivin iyue yo.
P8	Nor-Mnger nongo er una ii chi nyam. A za agbom-aveegh imbishi imom. Dugh a min yo, I gba. Nor-Tar pine er, "Achi ne alu a nyiin ga zee?" Nor-Mnger er aie, "Alu atar."

"Alu anyiin," Nor-Mnger norom. "U pir ashe ga zee? Er nan u fe?"
P9	Sev hungwa av yo, Toho yem zende. Ijen kor ve kpishi. Tso Nor-Mnger er mhen u wuan Nor-Tar. 
"Due se za tungu-iyol shin ifi," a gba meen un. A fa dedoo er Nor-Tar fa mngerem ga yo.  Nor-Mnger kpa mough vea Agagbo je ve dondo sha na.
P10	Nor-Mnger tile sha gbenda, nyor ken ikyo yuwa zege iwen. A gba kinen inja er a too ikyav mbi yuhwan nahan.  

Nor-Tar pine Agagbo er, "Ka nyi angom a kinen yumu?" Kpa ve dondo sha a na er lu kinen memen ga nahan kpaa.
P11	Mba nyer shin kpe ifi yo, Nor-Mnger kaa er un a vande guusu. 

Sha er zum u Nor-tar una guusu yo man una tese un uwe-oon. Nor-Mnger ta ibaregh man kende iwen sha tuwha I shin mnger ting! Agagbo kaa er, iov la yina sha indi I Nor-Mnger.
P12	Nor-Tar man jingir Agagbo sha agee. Agagbo gbidye Nor-Mnger kpang!

Nor-Mnger ngor er, "Ayei!" A tsue a gba shin mnger man hingir nyam-mnger. Agagbo shi gema Nor-Tar nyam I sha tar. A gema iyol na hingir soho-nor.

images:

illustrations/pages/27134.png
illustrations/pages/27133.png
illustrations/pages/27134.png
illustrations/pages/27135.png
illustrations/pages/27136.png
illustrations/pages/27137.png
illustrations/pages/27138.png
illustrations/pages/27139.png
illustrations/pages/27140.png
illustrations/pages/27141.png
illustrations/pages/27142.png
illustrations/pages/27143.png
illustrations/pages/27144.png

translations:

English (Translation)	Elephant and Hippo	id=23860
Kiswahili (Translation)	Tembo na Kiboko	id=24748
Lusoga (Translation)	Wandhovu ni Enkula	id=27980
Pidgin English (Nigeria) (Translation)	Elefant and Hippo	id=23859
