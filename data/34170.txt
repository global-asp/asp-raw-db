url:	https://africanstorybook.org/reader.php?id=34170&d=0&a=1
id:	34170
title:	Wakucemeredwa pacikondweso
author:	Little Zebra Books
artist:	Alzette  Prins
lang:	Cinyungwe
level:	First paragraphs
lic:	Creative Commons: Attribution 4.0
thumb:	http://africanstorybook.org/illustrations/covers/34170.png
desc:	Um ensinamento de Jesus em Lucas 14: 1

page_text:

P1	Pantsiku inango ya sabudu, Jezu adapita munyumba mwa m'kulu winango wa aFalizi kuti akadye, ndipo wanthu akhamunyang'anisisa. Ndipo Jezu pomwe adawona momwe akhasankhulira mbuto zakulemekezeka pa meza wanthu wakucemeredwa, Iye adawauza mufananizo wakuti:
P2	—Penu munthu winango an'kucemera pacikondweso ca malowozi, leka kusankhula mpando wakulemekezeka. Nakuti pan'dzakhala kuti pacemeredwa munthu wakulemekezedwa kuposa iwepo. Ndipo ule omwe akucemerani an'dzakuuza kuti: "Mpando umweyu pasa uyu." Ndipo iwepo na manyazi un'dzakakhala pampando wakumalizira.
P3	Tsono iwepo ukacemeredwa, ndoko ukakhale pampando wakunyozeka. Kucitira kuti wakukucemerayo akabwera an'dzakuuza kuti: "Xamwali, ndoko ukakhale pampando wakulemekezeka ule."
P4	Ndipo iwepo un'dzalemekezeka pakati pa alendo wentsenewo. Thangwe munthu ali-wentse omwe an'bzitumbiza, iye an'dzacepesedwa, ndipo omwe an'bzicepesa an'dzakuzidwa.
P5	Pamwepo Jezu adauza omwe akhadamucemerayo kuti:@—Iwepo ukakondza cakudya ca masikati ayai ca kulalira, leka kucemera axamwali wako, abale ayai adzindza wako, napo wapafupi wako wakudala. Ukacita bzimwebzi, bzinifunika kuti iwo acitembo acikucemerambo ndipo tenepoyo iwepo an'dzakhala wabwezeredwa.
P6	Tsono ukakondza cakudya, cemera wakusauka, wakulemala, wakupunduka na azimola.
P7	Ndipo iwepo un'dzakhala wakupfatsa thangwe iwo alibe cinthu cakudzakubwezera. Mabaibai yako yan'dzabwera panthawe yomwe wanthu wakulungama an'dzamuka kwa wakufa.

images:

illustrations/pages/28092.png
illustrations/pages/28097.png
illustrations/pages/28100.png
illustrations/pages/28099.png
illustrations/pages/28096.png
illustrations/pages/28095.png
illustrations/pages/28093.png
illustrations/pages/28094.png
illustrations/pages/28098.png

translations:

Elomwe (Translation)	Oowopeliwa Efesta	id=34169
Emakhuwa (Translation)	Atthu Oolattuliwa Vaniirani	id=34167
Portuguese (Translation)	Os Convidados da Festa	id=34168
