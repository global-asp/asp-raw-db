url:	http://africanstorybook.org/reader.php?id=18678&d=0&a=1
id:	18678
title:	Nonkungu Neembulu
author:	Eunice Mukonde-Mulenga
artist:	Wiehan de Jager
lang:	IciBemba
level:	Read aloud
lic:	Creative Commons: Attribution 3.0
thumb:	http://africanstorybook.org/illustrations/covers/18678.png
desc:	Nonkungu aleeya mukutandalila banalume kabili banyina bamupeele ifyakufwala ififuma noobulungu ukuti afwale. Munshila akumenye umukashana uwamwebele ati afwaleko ifyakufwala fyakwe noobulungu. Ilyo baacinjenye ifyakufwala elyo amwene ati nimbulu!

page_text:

P1	Kale saana,  kwali abantu abaupeene babili abali abapiina. Mung'anda yabo mwalifye umwana umo uo batemenwe saana. Ishina lyakwe ni Nonkungu. Ilyo akulileko,  abafyashi bakwe batontonkeye ukuti akayemukwikala nabanalume abakankala ba Mutonyama. Ilyo talaaya banyina bamubiliile ifyakufwala ifisuma ifyakwete amaliboni namabatani noobulungu. Bamupangile notwakuikobeka mumukoshi. Elyo Nonkungu aimine ubulendo bwakuya kumushi kwa banalume.
P2	Ilyo aendele intamfu iitali,  afikile pakamana ako atolweke. Ilyo atolwekefye akamana,  asangile umukashana afwele ifyakufwala fyasampauka. "Uleeya kwi?" efyaipwishe umukashana. Nonkungu atiile,  "Ndeya kuli bayaama ba Mutonyama. "Cawama. Ba Mutonyama naine ni bayaama. Naine apa uleemona naine ndeya mukubatandalila," efyatile umukashana. Efyo baendele pamo. Ilyo baendelefye intamfu iinono,  umukashana aebele Nonkungu,  "Lyee! Ifyakufwala fyobe neefya kukobekakobeka fiisuma. Leka mfwaleko.
P3	Elyo Nonkungu afuulile ifyakufwala fyakwe nookupeela umukashana. Nonkungu alipapile pantu ilyo umukashana afwele ifyakufwala fyakwe amwene ukuti aali noomucila. Calengele Nonkungu ukumfwa umwenso. Ilyo amwenefi elyo aishibe ukuti kanshi uyu mukashana ni Mbulu. Lilya baendakofye panoono,  Nonkungu atiile,  "Mpeela ifyakufwala fyandi noobulungu."
P4	Imbulu yatiile,  "Leka mfwale ukufika pacimuti playa." Yasontele pacimuti caali palupili mupepi. Ilyo baafikile pacimuti,  Nonkungu aebele Imbulu ati,  "Filya twacumfwana,  mpeela ifyakufwala fyandi no bulungu." Imbulu yamwaswike ati,  "Leka mfwale tufike peebala lilya." Yasontele palupili lwakonkelepo. Nonkungu noomwenso alisumiine.
P5	Ilyo baafikile peebala Nonkungu alombele Imbulu ati,  "Mpeela ifyakufwala fyandi noobulungu." "Lekafye mfwale mpaka tufike pansaka apo abanakashi beekeele." Efyo imbulu yatiile. Yasontele kunsaka iyaali apataliko. Ilyo baafikile pakayanda,  Imbulu yasunkiile Nonkungu kunuma nookubutukila kuntanshi.
P6	Imbulu yatiile kuli baanamaayo,  "Moneeni uyu mukashana afwele ifyasampauka. Ankonkele akasuba konse. Kuti natemwa aya." Baanamaayo baalipilbwike nookulolesha Nonkungu. Aali noomwenso saana icakuti abuutukile mwitanga lyang'ombe. Elyo Imbulu yaile kung'anda yabanalume Nonkungu,  ba Mutonyama. Yaatile,  "Nine mwipwa wenu Nonkungu. Abafyashi bandi nabantuma ukuti njise mukwikala naimwe."
P7	Ba Mutonyama noolupwa lwabo,  balimupokelele umukashanooyo kabili baalimutemenwe. Nonkungu mu bulanda aleele mwitanga kabili aliile ifyakulya fyambwa. Akasuba abeleeme mumabala elyo aleeimba ulu lwimbo: "Nacuula ine,  nacuula ine. Baataata nabaamaayo bantumine mukwikala nabaayama ba Mutonyama. Munshila nakumenye Imbulu yabuula neefyakufwala fyandi noobulungu bwandi. Nacuula ine,  nacuula ine."
P8	Bushiku bumo umwana ibeli uwaba Mutonyama umwaume aleenda mwibala elyo aumfwile ulwimbo lwabulanda. Taishibe uwaleeimba ulwimbo,  leelo ilyo afikile kung'anda aebele baawishi ifyo aumfwile. Ba Mutonyama baaile kumabala. Ilyo baumfwile ulwimbo,  baalilolekeshe nookusanga Nonkungu.
P9	Nonkungu aebele banalume ifyacitiike fyonse. Ba Mutonyama bamusendele bamutwala kumushi nookumufisa mung'anda. Baalishiibe bwino ifyakucita pakwikata imbulu. Ba Mutonyama baalishibe ukuti umucila wambulu walitemwa umukaka. Imbulu teekuti ipite apali umukaka ukwabula ukunwapo. Eco ba Mutonyama baatumine abantu baabo ukuti bembe icilindi icikulu nookwisushamo umukaka.
P10	Ba Mutonyama baalitile abakashana bonse abamumushi ukuti beese bangaleko ubwangalo bwakutoloka. Imbulu yalisakamene. Taleefwaya ukutoloka icilindi. Yaalishibe ukuti umucila walaakwata icilaka camukaka.    Yaaingile mung'anda yaakakile saana umucila kumubili. Ilyo yapwishishe yaile ikala nabakashana bambi abaleeangalako ubwangalo.
P11	Abakashana baatolweke icilindi umoumo. Inshita yaalifikile iyakuti imbulu itoloke. Yaalyeseshe ukutoloka apatali leelo umucila walikakwike. Umucila waitintile panshi mpaka yaponeene mumukaka.
P12	Ilyo imbulu yaaleepalakata mumukaka abalumendo baayambile ukushiika icilindi noomucanga mpaka baishiikile yonse. Nonkungu aikeele nabanalume inshita iitali munsansa.

images:

illustrations/pages/1179.png
illustrations/pages/1180.png
illustrations/pages/1179.png
illustrations/pages/1181.png
illustrations/pages/1182.png
illustrations/pages/10291.png
illustrations/pages/1183.png
illustrations/pages/1184.png
illustrations/pages/1883.png
illustrations/pages/1186.png
illustrations/pages/1187.png
illustrations/pages/1189.png
illustrations/pages/1190.png

translations:

Afrikaans (Translation)	Nonkungu en Die Imbulu	id=11532
Afrikaans (Translation)	Nonkungu en Die Imbulu	id=20089
ChiTonga (Translation)	Nonkungu Alimwi Anabulwe	id=18655
CiNyanja (Translation)	Nonkungu Na Mbulu	id=18673
Ekegusii (Translation)	Nokungu N’Eimbulu	id=2097
Ekegusii (Translation)	Nonkungu N’Embulu	id=2623
English (Original)	Nonkungu and the Imbulu	id=1877
French (Translation)	Nonkungu Et L'imbulu	id=12674
isiXhosa (Translation)	Unonkungu Nembulu	id=2114
isiXhosa (Translation)	Unonkungu Nembulu	id=2702
isiZulu (Translation)	Unonkungu Kanye Nembulu	id=2098
isiZulu (Translation)	Unonkungu Kanye Nembulu	id=16748
Kikamba (Translation)	Nokũngũ Na Yalyũka	id=2100
Kikamba (Translation)	Nokũngũ Na Yalyũka	id=2633
Kiswahili (Translation)	Nonkungu Na Imbulu	id=2101
Kiswahili (Translation)	Nonkungu Na Imbulu	id=2634
Luganda (Translation)	Nakkungu Nakintu N’Ekikule Kule	id=2110
Luganda (Translation)	Nakkungu N’Ekikulekule	id=2652
Lugbarati (Translation)	Nonkungu Pi Androo Be	id=2103
Lumasaaba (Translation)	Nakhungu Ni Imburu	id=2655
Lunyole (Translation)	Nakungu N’Embulu	id=2121
Lunyole (Translation)	Nakungu N’Embulu	id=2654
Maa (Translation)	Nonkungu O Imbulu	id=2650
Oluwanga (Translation)	Nonkungu Ne Imbulu	id=2653
Oluwanga (Translation)	Nonkungu Ne Imbulu	id=2111
Oluwanga (Adaptation)	Nashimuli Nende Okunani	id=19594
Sepedi (Translation)	Nonkungu Le Imbulu	id=18156
Sesotho (Lesotho) (Translation)	Ts'epang Le Katse Ea Lehata	id=2158
Sesotho (Lesotho) (Translation)	Nonkungu Le Imbulu	id=2705
Sesotho (South Africa) (Translation)	Neo Le Lempetje	id=20047
Setswana (Translation)	Neo Le Lelobu	id=17663
SiLozi (Translation)	Nonkungu Ni Hopani	id=18745
Tshivenda (Translation)	Nonkungu Na Mbulu	id=18192
Xitsonga (Translation)	Nonkungu Na Imbulu	id=18869
