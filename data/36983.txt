url:	https://africanstorybook.org/reader.php?id=36983&d=0&a=1
id:	36983
title:	Wundoŋ ə ghom kaʼkə ə sə diʼ wùkəbàyn ə mò
author:	Celestine  Tabong
artist:	Thulani Mhlanga
lang:	Babanki
level:	Longer paragraphs
lic:	Creative Commons: Attribution 4.0
thumb:	http://africanstorybook.org/illustrations/covers/36983.png
desc:	Thabo ku ndòŋ wenə wàyn ə wulɨm ətokətʉ ə tsen. Wù gaʼa ə nyʉ̀ zì və ne kwitə a?

page_text:

P1	Wù ngwʉ̀ʼ lə nlù a loʼo tsenə ghə a və ndzàŋ nə̀ Mphalele. Kəshə̀ʼ kə wùlɨm ə tsen ndiʼtsu a ghə ntsi wenə̀ vətiʼ vəwen.
P2	Wàyn ə wulɨm ghèn ə nzhʉ vətiʼ vəwen no a nkàyn, be gumlə̀ no viʼ vətsèm a loʼ a yì. @@Zhiʼi wen ndiʼ Thabo Maloba.
P3	A ndìʼ a loʼ ghèn, mbi kətsi a ti ngàmədyə̀ ə ndiʼ kətsi a viʼi ə nghàblə̀. Vwondyə ə ŋwàʼlə̀ be zìtə̀ ə ngàm ə fi.@@Kətsi kətsenkə, Thabo mu bùmtə̀ wayn ə wulɨm ə tsen a ji ando ghə ndyʉ̀ a ŋwàʼlə̀. Ə zhiʼi wàyn na ghenə ə ndiʼ Sparks. Vəwenə mu sə bè dyʉ̀ nə ənyʉ̀ ə mu kaʼa  ku ə ndòŋ.
P4	Sparks nkòŋ əsoyn. Ghə nku ngəʼ a vwondyə a ngə̀ŋ ə ŋwàʼlə̀. Ghə ndìʼ no wàyndyə əbyɨ, temə bàʼ be tsentə avu wenə vwondyə vəbyɨvə vətsenəvə. @@To alə Sparks mu myəʼsə Thabo nə ntsinə əbyɨ. To ando Thabo ə nko koŋə la və yen la ghə zhʉ̀ zhʉ ə mù bè zìtə ə sə tsi to ntsìnə Spark. Ghə mu zì ə sə tsi ə ntsinə kəntolə.
P5	Thabo mu sə diʼ Wàyndyə ə to kətʉ. @@To kətʉ fa vətìʼ vəwen benə fa viʼi vətsenəvə a ghə nzhʉmə vəwenə.
P6	Thabo mu zì sə diʼi a kə̀kèŋkèŋ, mu kaʼa byeʼ əkwaʼa fà ki. Kənzɨm kə mu kwen a wen a wen, Sparks boŋsə ə sə jeʼe chəʼ wen ko ghə be koŋə ə ndìʼ wundòŋ ə wen. @@Vətiʼ və Thabo mu tyiftə əwen la ghə dyʉ̀ a ngə̀ŋ ə kəfʉ ndiʼ ə nlyɨ̀ kəfʉ. Ghə zìtə̀ ə lyɨ kəfʉ ə mu bwaʼmə.
P7	Thabo mu bwensə ə lye ə ntsinə a ghə tə ntsi. Ghə mu yen la ghə ə tə ku əndoŋ wenə wiʼ a ghə ko kòŋ ə wen.  @@Ghə be ghàʼ kənyʉ̀ kə ŋwàʼlə̀ kəto, ə be zìtə̀ ə sə jèʼè loynə məlyesə ə ku fa vətiʼ vəwen benə fa ndiʼsə̀ sə wen.
P8	Tinə Sparks bòŋsə fwi fwi to ando ghə ə nyenli ə ntsinə ə jùŋə a Thabo nsə tsi. @@Ghə ne kaʼ ə yen la ə ntsinə əbyɨ a ghə tsi ə ko diʼ ə lòʼ ə wen bwen ghə mu kwitə ə bè sə̀ diʼ ənges ə wàyndyə̀.

images:

illustrations/pages/25536.png
illustrations/pages/25535.png
illustrations/pages/25536.png
illustrations/pages/25537.png
illustrations/pages/25538.png
illustrations/pages/25539.png
illustrations/pages/25540.png
illustrations/pages/25541.png
illustrations/pages/25542.png

translations:

English (Translation)	My friend, my enemy	id=21786
English (Adaptation)	My friend, my enemy	id=36064
Kῖmῖῖrũ  (Translation)	Mũcore wakwa, mũũnthũ wakwa	id=32845
Kiswahili (Translation)	Rafiki yangu, Adui  yangu	id=22078
Kom (Translation)	Ɨ̀ Suyn yem, mbàynɨ̀ yem	id=40146
Lusoga (Translation)	Mukagwa wange, mu labe wange	id=28252
Oshikwanyama (Translation)	Kaume kange, omutondi wange	id=37053
Rutooro (Translation)	Munywaani wange, muraabe wange	id=24397
Sepedi (Original)	Mogwera mmolayi wa ka	id=21785
