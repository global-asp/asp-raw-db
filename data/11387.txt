url:	http://africanstorybook.org/reader.php?id=11387&d=0&a=1
id:	11387
title:	Haas en Hiëna
author:	Chantelle Grobler
artist:	Rob Owen
lang:	Afrikaans
level:	Read aloud
lic:	Creative Commons: Attribution 3.0
thumb:	http://africanstorybook.org/illustrations/covers/11387.png
desc:	Hare and Hyena were good friends until Hare decided to be smart and got chased from Hyenas farm.

page_text:

P1	Lank gelede was Haas en Hiëna bure en vriende. Hulle het baie van mekaar gehou. Hiëna het 'n groot plaas besit,  waarop hy baie trots was. Daar was net een probleem - dit was te veel werk vir hom. Hy het dus besluit om Haas te vra om hom op die plaas te help. In ruil vir sy hulp sou Hiëna vir Haas betaal met neute van die plaas. Haas en Hiëna het saamgestem dat goeie bure mekaar sal help.
P2	Haas het elke dag gesit en niks gedoen nie. Wanneer Hiëna by die huis gekom het na 'n dag se werk het Haas hom altyd vir 'n paar neute gevra. Hiëna was nie baie tevrede met die situasie nie. Hy het geglo dat jy moet werk on iets te verdien.
P3	Op 'n dag dink Hiëna,  "Dit maak my moeg om heeldag alleen op die plass te werk. Ek gaan Haas vra om my te help en dan kan hy neute kry waarvoor hy eintlik gewerk het." Haas het ingestem en hulle het hand geskud op hierdie ooreenkoms.
P4	Haas en Hiëna het baie goed saam gewerk en het dit geniet om dit saam te doen.   Haas het gate gegrou terwyl Hiëna hom gehelp het om te plant. Hulle het so saam-saam gewerk en gesing. Hiëna was baie bly omdat hy veel meer kon plant as tevore.
P5	Haas was baie hardwerkend en het heeldag gewerk sonder om te rus. Maar hy het naderhand gevoel dat hy te hard werk vir wat hy verdien. Hy het gevoel Hiëna moet vir hom meer neute gee om hom te beloon vir al sy harde werk.
P6	Hy het vir Hiëna landerye toe geneem. "Kyk na die oes,  ek het alles geplant en ek dink ek verdien meer neute," sê Haas. Hiëna kon nie glo wat hy hoor nie. "Ons het hierdie oes saam geplant,  ek kan jou nie meer neute gee nie. Jy moet nie vergeet wie se plaas dit is nie," antwoord Hiëna vies.    Haas was baie kwaad oor wat Hiëna gesê het en het teleurgesteld weggestap.
P7	Maar Hiëna was bekommerd. "Hoe gaan ek hierdie probleem oplos? Haas is 'n baie goeie werker en ek kan nie bekostig om hom te verloor nie." Hiëna het vir Haas geroep sodat hulle 'n oplossing vir die probleem kom vind. "Hoeveel meer neute wil jy hê?" het Hiëna vir Haas gevra. Haas was baie slim. Hy het vir 'n rukkie gedink voordat hy geantwoord het,  "Weet jy wat my gelukkig sal maak? As ek die helfte van jou plaas kon kry."
P8	Hiëna het hieroor gedink. "Alles reg,  jy kan die helfte van die plaas kry,  maar jy moet nog steets so hard werk." Haas glimlag want hy het geweet dit is 'n uitstekende ooreenkoms en hy stem in om so te maak.
P9	Maar soos die tyd verby gaan,  het Haas opgehou om te werk en het heeldag gesit en sing. Hiëna het nogsteeds hard en lank gewerk en dit het hom kwaad gemaak dat hy al die werk moes doen. Hy het nie meer van Haas gehou nie. Hiëna het begin om bedenkinge te hê oor die ooreenkoms wat hy met Haas gemaak.
P10	So op 'n dag het Hiëna vir Haas gesê,  "Ons het 'n probleem. Ons was vriende en het saam geboer maar ek hou nie daarvan dat jy deesdae niks doen nie. As jy my nie gaan help nie,  dan moet jy loop." Haas het geweier om te loop,  omdat hy gewoond geraak het aan al die kos wat hy verniet gekry het. Maar Hiëna het genoeg van die storie gehad en het vir Haas van die plaas af weggejaag. "As ek jou ooit weer naby my plaas sien,  sal ek jou opvreet!" het hy vir Haas geskree.
P11	Dit is hoekom Hiëna steeds vir Haas jaag as hy hom naby sy plaas sien. En van daardie dag af skuil Haas in die veld en probeer groente steel van die plase in sy omgewing.

images:

illustrations/pages/8150.png
illustrations/pages/8144.png
illustrations/pages/8145.png
illustrations/pages/8146.png
illustrations/pages/8147.png
illustrations/pages/8143.png
illustrations/pages/8142.png
illustrations/pages/8137.png
illustrations/pages/8136.png
illustrations/pages/8140.png
illustrations/pages/8150.png

translations:

Dhopadhola (Translation)	Goroki Pa Ochulu Kodi Ondieki	id=20634
English (Original)	Hare and Hyena	id=8179
English (Adaptation)	Hare and Hyenas Fight	id=13086
