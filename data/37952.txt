url:	https://africanstorybook.org/reader.php?id=37952&d=0&a=1
id:	37952
title:	Chifukwa chimene afulu alibe tsitsi
author:	Peter  Msaka
artist:	Maxwell  Abwamba
lang:	ChiChewa
level:	Longer paragraphs
lic:	Creative Commons: Attribution 4.0
thumb:	http://africanstorybook.org/illustrations/covers/37952.png
desc:	Nthanoyi ikufotokoza chifukwa chimene afulu alibe tsitsi.

page_text:

P1	Kalekale, kunali fulu wina dzina lake Likhutu. Likhutu amakhala pafupi ndi msika.@@Pamsikawu, panali mayi wina amene amaphika ndi kugulitsa mandazi. Anthu ambiri amaima pamzere kugula mandaziwo.@@Likhutu anatengeka ndi kununkhira kwa mandaziwo. Amafuna atagulako.
P2	Tsiku lina, Likhutu anapita kwa mayi ogulitsa mandazi uja. "Pali ganyu yoti ndigwire kuti mundilipire mandazi?" Anafunsa Likhutu.@@"Eya, uzindiyang'anira sitolo yangayi ndikupita ku Gulu la Amayi la Chama," anayankha motero mayi aja.
P3	Mayi aja atachoka, Likhutu anatengeka ndi kununkhira kwa mandazi. @@Anayankhula mumtima, "Ndidya mandazi mmene ndingathere. Ndipo ndisungako ena muchipewa changachi."
P4	Asanamalize kudziyankhulira anaona mayi wa mandazi uja akubwera potelopo.@@Anachinyira mandazi ochoka kumene pamoto muchipewa chake.@@Kenako anavindikira chipewa chija m'mutu mwake. Pompopompo, Likhutu anayamba kuzunguza khosi lake kamba ka kuotcha kwa mandazi.
P5	Mayi aja atafika, anadabwa kumuona Likhutu akuzunguza khosi lake mwamphamvu.@@Anafunsa, "Chilipo chikukuvuta?"@@"Palibe chikundivuta!" anayankha Likhutu.@@Anathamanga kupita kunyumba ya msuweni wake.@@Anapeza msuweni wake akucheza ndi alendo, kotero anakhala panja ndikumadikira.
P6	Likhuthu anapitiriza kuzunguza khosi lake pamene amadikira.@@Msuweni wake ataona Likhutu akuzunguza khosi lake, anadabwa.@@Ananyamuka msanga ndi kukoka chipewa cha Likhutu. Mandazi aja anagwa pansi.
P7	Tsitsi lonse la Likhutu linali litapsa. Tsopano anali ndi dazi.@@"Chakuchitikira ndi chiyani?" anafunsa msuweni wake uja. Koma Likhutu anasowa choyankha kamba ka manyazi.@@Tsitsi la Likhutu silinamelenso. @@Kuchokera nthawi imeneyo, afulu onse alibe tsitsi.

images:

illustrations/pages/93740385.png
illustrations/pages/93740380.png
illustrations/pages/93740381.png
illustrations/pages/93740382.png
illustrations/pages/93740383.png
illustrations/pages/93740384.png
illustrations/pages/93740385.png

translations:

Amharic (Translation)	ኤሊዎች ለምን ፀጉር እንደሌላቸው	id=36622
English (Original)	Why tortoises have no hair	id=34992
Lunyore (Translation)	Esifune esichila likhutu liba ne siole	id=35012
