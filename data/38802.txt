url:	https://africanstorybook.org/reader.php?id=38802&d=0&a=1
id:	38802
title:	Paka ya thibelonakwana ya go sa ye sekolong
author:	Dineo Moatshe
artist:	Busisiwe Ndlovu
lang:	Setswana
level:	Longer paragraphs
lic:	Creative Commons: Attribution 4.0
thumb:	http://africanstorybook.org/illustrations/covers/38802.png
desc:	Kanelo e

page_text:

P1	——Busisiwe le Bandile ba itumetse thata.Dikolo di tswaletswe paka ya thibelonakwana ya go se tswele kwa ntle!Ba itumeletse nako ya go nna gae.
P2	——Morago ga dibeke tse tlhano tsa paka ya thibelonakwana ya go se tswele kwa ntle, motho le mogoloe ga ba itumela.“Ke dira ka natla mo go ithuteng ka inthanete. Ke kgwetlho!” Bandi a kgwa mowa.
P3	——Busi a dumela, “Ke tlhologetse go ya sekolong.”“Fela jaanong, sekolo ke metlotlo ya ditlhopha tsa phaposi ka WhatsApp, ‘apps’ tsa thuto, le mananeothuto a TV!” ga bua Bandi.
P4	——A tswelela, “Fela jaanong, sekolo se batla tsepamo le boineelo thata!”Busi a bua, “Gape re tshwanetse ra bo re na le data le neteweke.”
P5	——“Malapa a mantsi ga a kgone go reka data. Ba imelwa ka ntlha ya go tlhoka madi,” ga bua Bandi.Busi o nagana ka ditsala tsa gagwe, Buhle le Luka.
P6	——Busi a re, “Bana ba bangwe ba tlhoka tlamelodijo ya kwa sekolong.”O tshwenyegile, “A batsadi ba bona ba tla kgona go reka dijo tse di lekaneng?”
P7	——Bandi a re, “Re lesego. Paka e ya thibelonakwana ya go se tswele kwa ntle, tota ga e a re ama go le kalokalo kwa gae ka madi.”“Ke tota ke tlhologeletse ditsala tsa me,” Busi a kgwa mowa.
P8	——A tlatsa, “Ke kgona go bua le bona ka mogala, fela ga go tshwane. Ke rata go tshameka le bona.”
P9	——Bandile a tlhomaganya, “Ke tlhoafaletse tikologo ya sekolo, barutabana, go ithuta tse dintšhwa, le go nna le ditsala.”Mmaabona a tsena mo phaposing ya bona.
P10	——“Basetsana, ke fetsa go utlwa mo radiong gore dikolo di bulwa beke e etlang,” Mme a nyenya.Busisiwe le Bandile ba itumetse!
P11	——DipotsoTlhalosa bokao jwa: ‘go imelwa ka ntlha ya go tlhoka madi’, ‘go ithuta ka inthanete’, ‘tlamelodijo ya kwa sekolong’.A basetsana ba itumeletse paka ya thibelonakwana ya go se tswele kwa ntle? Tlhalosa karabo ya gago.
P12	——Bukakanelo e ikaegile mo dipegelong tsa RX Radio. RX Radio ke seteišene sa radio ya bana ya inthanete, e dirilwe ke bana e bile e diretswe bana.RX Radio e gasa go tswa mo Red Cross War Memorial Children’s Hospital kwa Motse Kapa.RX Radio e thusa bana go bua dikgang tsa matsapa a botlhokwa go bona.Visit RX Radio

images:

illustrations/pages/3790000399.png

translations:

isiNdebele (Translation)	Ukuqinteliswa kwamakhambo kweenkolo	id=38797
isiXhosa (Translation)	Ukumiswa kweentshukumo ezikolweni	id=38798
isiZulu (Translation)	Uthaqa wezikole	id=38799
Sepedi (Translation)	Kiletšo ya mesepelo dikolong	id=38800
Sesotho (Translation)	Ho kwalwa ha dikolo	id=38801
Siswati (Translation)	I-lockdown yetikolwa	id=38803
Tshivenda (Translation)	Tshifhinga tsha nyiledzo ya u tshimbila dzibadani zwikoloni	id=38804
Xitsonga (Translation)	Ku pfaleriwa ka swikolo	id=38805
