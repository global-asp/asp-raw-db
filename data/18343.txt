url:	http://africanstorybook.org/reader.php?id=18343&d=0&a=1
id:	18343
title:	Maate Kɛ Maalai Sla Nana
author:	Divine Apedo (OLE Ghana)
artist:	Catherine Groenewald
lang:	Dangme
level:	First paragraphs
lic:	Creative Commons: Attribution 4.0
thumb:	http://africanstorybook.org/illustrations/covers/18343.png
desc:	Maate kɛ Maalai suɔ nɛ a sla a na ngɛ kɔpe blɔhami fia.

page_text:

P1	Maate kɛ Maalai hi manguam kɛ atsɛ. A ngɛ blɔhami blɔ hiɛ. Pi sukuu blɔhami ɔ kɛkɛ,  se nɛ a ya sla a na. E hi kope ko ngɛ pakpɔ gbajaa ko he.
P2	Maate kɛ Maalai a bua jɔ ejakaa esu a na slami be ekohu. Gbɔkuɛ ɔ nɛ e nɔ jena neɛ a kɛ maa je ɔ,  a to a bagihi nɛ a pee klado kɛha blɔ hiami gaga kɛya e kɔpe ɔ mi. A nyɛ we mayo hwɔmi nɛ a tu hejɔɔ mi ligbi ɔ he munyu nyɔ mi ɔ tsuo.
P3	Jena mɔtu mla,  a pue kɔpe ɔ mi blɔ ngɛ a tsɛ,  lɛ ɔ mi. Ahlui kɛ be yohi,  lohwehi kɛ ngmɔhi a he. A kane lɛhi nɛ a la lahi. Be bɔɔ se ɔ pɔtɔ jokwɛwi ɔmɛ nɛ a hwɔ mayo.
P4	Tsɛ ɔ tsiɛ Maate kɛ Maalai nɛ a maa ho kɔpe ɔ mi sumi yae. A na Asi,  a na lɛ nɛ ngɛ e he jɔe ngɛ sa ko nɔ ngɛ tso ko sisi.
P5	Asi nya a he kɛ sɛ we ɔ mi nɛ e do kɛ bole si ngɛ tsu ɔ mi kɛ lami kɛ buajɔ mi. E bibi ɔmɛ a bua jɔ kaa a ngɔ nikehi ba ha lɛ kɛje mangua a mi. Maate ke,  "Blii ye nike ɔ nya kekle." Maalai ke,  "Daabi ye nɔ ɔ kekle!"
P6	Peese nɛ ebli nike ɔmɛ a nga Asi jɔɔ e bibi ɔmɛ. Jeha Maate kɛ Maalai je kpo kɛ ho agbonya ya nɛ a ya fiɛ. Asi kɛ e bi nyumu ɔ siɛ e webi ɔmɛ a he ni nɛ e na bɔnɛ nihi ngɛ yae ha.
P7	Be nɛ pu nɔ si ɔ Maate kɛ Maalai kpale keba we ɔ mi nɛ a ba ye a gbɔkuɛ ni. A bɔni kɔnuɛ demi loko a ye ni ɔ ta! Nɛ je na jokwɛ ɔmɛ a tsɛ ɔ kpale kɛ ba mangua a mi nɛ e si mɛ ha Asi.
P8	Maate kɛ Maalai wa a na a kɛ we mi nipeemi. A ya pa nɛ a lɛ lɛ. A kukwɔɔ hluihi kɛjee kungɔ ɔmɛ a sisi nɛ a tsɔɔ pui kɛjee abɔɔ mi.
P9	Mɔtu ko ɔ Maate ngɔ e na naamɛ kɛho nga kpemi ya. A ma fo ya sɛ nɔ ko ngmɔ mi. Ngmɔtsɛ ɔ mimi fu. E ka ke emaa tsi naamɛ a nya kaa a puɛ e ngmɔ ni. Kɛje ligbi ɔ se ɔ Maate fia pɛɛ si kaa na a mɛ ngɔɛ lɛ wui sane mi ekohu.
P10	Ligbi kpa nɔ jokwɛwi ɔmɛ ya jua nɔ kɛ Asi. E ngɛ gba nɛ e juaa kwadaa,  ameo,  sabola,  ga,  sikli kɛ jale. Maalai suɔ kaa e ma tsɔɔ niheli ɔmɛ a jua. Maate nɛ bua ni ɔmɛ nɛ niheli ɔmɛ he ɔ a nya.
P11	Se ekɛ we nɛ blɔhami ɔ nya be. Esa nɛ jokwewi ɔmɛ nɛ a kpale a se kɛ ho sukuu ya ngɛ mangua a mi. Asi ha Maate pɛɛ nɛ e ha Maalai suɛta.
P12	Be nɛ a tsɛ ba nɛ e ba ngɔ mɛ ɔ a su ngme nɛ a je. Jokwɛwi ɔmɛ kpa Asi pɛ nɛ e kɛ mɛ nɛ ya mangua a mi. E muɔ nɛ e de ke,  "I wa tsɔ pe mangua a mi. Se I ma hi hiɛ ɔ nɛ ma mlɛ kɛha slami ekohu kɛha blɔhami nɛ maa baa."

images:

illustrations/pages/11661.png
illustrations/pages/11657.png
illustrations/pages/11658.png
illustrations/pages/11660.png
illustrations/pages/11661.png
illustrations/pages/11662.png
illustrations/pages/11663.png
illustrations/pages/11666.png
illustrations/pages/11668.png
illustrations/pages/11670.png
illustrations/pages/11671.png
illustrations/pages/11673.png
illustrations/pages/11674.png

translations:

Akuapem Twi (Translation)	Mondli Ne Mbali Kɔsra Wɔn Nenabea	id=18464
Dagaare (Translation)	Mondli Ane Mbali Naŋ Gaa Ba Makoma Zie	id=17776
Dagbani/Dagbanli (Translation)	Mondli Mini Mbali Chaŋ Bɛ Yabipaɣa Kaabu	id=18178
Ewe (Translation)	Mondli Kple Mbali Srã Wo Mamaa Kpɔ	id=18168
Fante (Translation)	Mondli Na Mbali Kɛsera Nanabasia	id=18494
Ga (Translation)	Sowa Kɛ Laye Yasara Amɛ Naa	id=18338
Gonja (Translation)	Mondli Nɛ Mbali Ka Ya Bɔɔ Bumo Nanache So	id=18216
isiZulu (Translation)	Umondli Nombali Bavakashela Ugogo Wabo	id=14085
Kasem (Translation)	Mondli De Mbali Vei Ba Nunakwi Tei	id=18232
Mampruli (Translation)	Mondli Ni Mbali Kyaŋŋi Ba Yaapɔ’a Kaari	id=19352
Nzema (Translation)	Mondli Nee Mbali Kpɔla Bɛnla	id=18430
Portuguese (Translation)	Mondli E Mbali Visitam a Avó	id=17039
