url:	https://africanstorybook.org/reader.php?id=31625&d=0&a=1
id:	31625
title:	Mulimi na Mbeu Yace
author:	Little Zebra Books
artist:	Tamsin  Hinrichsen
lang:	Cinyungwe
level:	Longer paragraphs
lic:	Creative Commons: Attribution 4.0
thumb:	http://africanstorybook.org/illustrations/covers/31625.png
desc:	A parábola contado por Jesus em Lucas

page_text:

P1	Luka 8:5-15@@Jezu adalewa m'fananizo adati: @@Mulimi adayenda kukabzala.
P2	Pomwe iye akhabzala, mbeu inango idagwera m'phepete mwa njira. Idapondedwa, ndipo mbalame za kudzulu zidaidya.
P3	Ndipo mbeu inango idagwera paminyala, pomwe idamera miti yace idauma thangwe lakusaya m'nyontho.
P4	Inango idagwera pakati pa minga, idamera icikula pabodzi na mingayo tsono idatutumuka.
P5	Tsono inango idagwera pandovolo. Idakula icibala bzisapo bzizinji, ibodzi na ibodzi ikhana dzana.@@Atamala kulewa bzimwebzi, adakuwa aciti: "Ule ana makutu yakubva, abve!"
P6	Ndipo ateweri wace adamubvundza bzomwe ukhalewa m'fananizo ule.  @@Jezu adati: "Imwepo mudapasidwa kudziwa bzakubisika bza Umambo bwa Mulungu. Tsono kuna anango nimbalewa na mifananizo, kuti 'Ambanyang'anisa, tsono ambawona lini. Ndipo ambabva tsono ambabvesesa lini.'"
P7	"Kuthumbudzula kwace ni uku: Mbeu ni Fala la Mulungu."
P8	"Ire yomwe idagwera munjira ni wanthu omwe ambabva fala, tsono Dyabu ambabwera acicosa fala mumitima mwawo, kuti asaye kukhulupirira aleke kupulumusidwa."
P9	"Ndipo ire yomwe idagwera paminyala ni wanthu omwe ambabvuma fala na mpfatso akalibva, tsono alibe muzi. Ambakhulupirira panthawe ing'ono-ng'ono, tsono akagumana na mphicha ambasiya."
P10	"Ire yomwe idagwera pakati paminga ni wanthu omwe ambabva, tsono pakutewera njira zawo ambadza tutumuka thangwe ra kusaya mpata na cuma napombo bzakufuna bzamoyo uno. Ndipo iwo ambadzakhwima lini."
P11	"Tsono ire yomwe idagwera pamataka ya ndovolo ni wanthu omwe ana mtima wabwino na wacifundo, ambabva mafala aciyakoya ndipo ambabala bzisapo na kulimbika."

images:

illustrations/pages/27344.png
illustrations/pages/16267.png
illustrations/pages/16269.png
illustrations/pages/16268.png
illustrations/pages/16270.png
illustrations/pages/16271.png
illustrations/pages/16289.png
illustrations/pages/16286.png
illustrations/pages/16269.png
illustrations/pages/16268.png
illustrations/pages/16287.png
illustrations/pages/16285.png

translations:

Cisena (Translation)	Nyakuwaza Mbeu	id=31624
Ciyawo (Translation)	Citagu Ca Mundu Jwa Kumisa Mbeju	id=19040
Elomwe (Translation)	Mulipa Oomisa	id=31622
English (Original)	The Sower	id=16245
Ikisimbëtë (Translation)	Ëkërëngyö ikya Imbusiro	id=24797
Olunyaneka (Translation)	Omukuvi	id=31623
Portuguese (Translation)	“a Parábola Do Semeador”	id=19041
