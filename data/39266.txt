url:	https://africanstorybook.org/reader.php?id=39266&d=0&a=1
id:	39266
title:	Epît kuyya Ajaha?
author:	Peter Akalkal
artist:	Marleen Visser, Natalie Propa, Silva Afonso and Vusi Malindi
lang:	Otuho
level:	First paragraphs
lic:	Creative Commons: Attribution 4.0
thumb:	http://africanstorybook.org/illustrations/covers/39266.png
desc:	Ara nyia ahîdê/eju nyia ajaha kuyya êpît?

page_text:

P1	Jio ayafajin arriaî hunyia allaŋî ꞌtô, obeŋi nyia edohuo owoni îhîdê idou. Ettê hobu Nyadîŋa îhûma ahîdê. @@Attubunei nyia miji ꞌdaŋ îhaŋ Nyadîŋa, buo îhawwaî ꞌdaŋ asayyo huno eyihina hunno ôlô Nyadîŋa îramana isi.
P2	Hinya ajiŋu Nyadîŋa illet, îramak nyia inyi jio miji hunyia ôttûbaî ꞌtô îhaŋ honyi jio jio, ôlô ahîdê îsayô gaa dinia. @@Oŋîda isi ofuoi itterio arômô.
P3	Abalaî nyia aduri ꞌdaŋ illet buo miji îtîlaî asayô hîdê. @@Jio ôlôŋ lîa, egonyu nyia hôhôî edohuo ôdôhûnî tê iduaŋi hôlôŋ. Amîjak nyia nî jio edohuo hîdê hûa.
P4	Hegigiloi nyia aatî ꞌdaŋ êram noduo îramak isi hobu Nyadîŋa. @@Ikîana îyaŋ woŋ-woŋ, "Hûa! Iriohi edohuo. Ifuanna itua haji."
P5	Attatî ahîdê îsayô ônnô ôbôlô.
P6	Etîla nyia hôhôî ahîdê! Têttêrî, emuno nyia hôhôî. @@Atî, abeŋ ahîdê anîa owotia.
P7	Ibûl aarî afaû ꞌdaŋ. @@Awôrôrô aarî aŋati kuburo ênnê itinosok ꞌtô amiji hôhôî iko ebotie miji.
P8	Ibûl aarî amiji êttê ôwôrôrô iko asik. @@Ayito narîŋ ninyia ôsô ꞌtô ajaha, atarus jihôhôî.
P9	Ittûttûbanî nyia aatî ꞌdaŋ êrrê eromiti. Buo ihuania abeŋ tulo ôlô inyiak îrômô. Awahî nyia miji hôhôî ahîdê bêbê, buo ihuania, abeŋ tulo inyiak wahan ahîdê. @@Abeŋ akuburo ênnê êllaŋîtarî hôhôî.  Abeŋi aatî arriaî iko ahaŋitek.
P10	Awon nyia buo fê ôbô nêram! Isarraunî nyia anyaŋi ꞌdaŋ itua miji. @@Many fê ꞌdaŋ tô berien, hobeŋ nyia ôbô narîŋ ôsô ihuania. Ettayata nyia hôhôî.
P11	Abeŋi nyia aatî ꞌdaŋ adahaî inyiaŋa hîrrê îdûkanî ta awanan dûkanî ilotifor harî tôlê. @@Obeŋi nyia buo fê aduri ofuoi isukuli ta awanan sukuli ilotifor harî tôlê.
P12	Narîŋ ninyia ôsô ꞌtô ajaha, ayito êpît jihôhôî. Obeŋ nyia buo fê Nyadîŋa omuno êram anîa. @@Atulo abotie linyia omuno ꞌtô êram anîa, inyi Hacûr iko agurrio honyi hottohunik buo eŋok abotie.

images:

illustrations/pages/10980.png
illustrations/pages/10625.png
illustrations/pages/10619.png
illustrations/pages/12877.png
illustrations/pages/12885.png
illustrations/pages/14604.png
illustrations/pages/7964.png
illustrations/pages/10075.png
illustrations/pages/16430.png
illustrations/pages/14605.png
illustrations/pages/10581.png
illustrations/pages/7963.png
illustrations/pages/12024.png

translations:

Amharic (Translation)	እርግማን ወይስ ምርቃን?	id=33888
English (Original)	A Curse or a Blessing?	id=13317
French (Translation)	Malédiction ou bénédiction ?	id=33445
Hausa (Nigeria) (Translation)	Alheri Ko Annoba?	id=20852
Hausa (Nigeria) (Translation)	Gyara ko Ɓarna	id=21082
Kanuri (Translation)	Karto ra Barga?	id=32371
Kinyarwanda (Uganda) (Translation)	Umucheno Changa Umugisha?	id=20942
Kiswahili (Translation)	Laana au Baraka?	id=34791
Kumam (Translation)	Ilam Amotoko Winyo	id=20808
Lusoga (Translation)	Amaadhi Kikolimo oba Mukisa?	id=22661
Portuguese (Translation)	Benção ou Maldição?	id=38520
Rukiga (Translation)	Omukyeeno nari omugisha	id=34741
Runyankore (Translation)	Omucheeno Oba Omugyisha	id=20650
Spanish (Translation)	¿Una maldición o una bendición?	id=34360
Spanish (Translation)	Una maldición o una bendición?	id=35855
Spanish (Translation)	¿Una maldición o una bendición?	id=36406
