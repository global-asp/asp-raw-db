url:	https://africanstorybook.org/reader.php?id=34741&d=0&a=1
id:	34741
title:	Omukyeeno nari omugisha
author:	Olivia Mugabirwe
artist:	Marleen Visser, Natalie Propa and Silva Afonso and Vusi Malindi
lang:	Rukiga
level:	First paragraphs
lic:	Creative Commons: Attribution 4.0
thumb:	http://africanstorybook.org/illustrations/covers/34741.png
desc:	Enjura ekaba eri omugisha narishi omukyeeno.

page_text:

P1	Okumara emyezi mingi, eiguru rikaba dyomire. Lomongin, ruranganwa omukugwisa enjura, akagamba nemandwa zeye. Abantu bakerundanira omumaisho gamaka geye, nekihika barinzire enkuru yamasiko.
P2	Kuyashohwire aheeru, yahamiiza abantu ngu omuhangi araza kubahereza enjura omu bwire bwa haihi. Baraza kubasa kuhinga ebihingwa.
P3	Abaana bakaba barazaanira aheeru obwe tutegyerize enjuura. Bwanyima omuri eryo 'izooba, tukareeba ekiho kyamutare mu burugwa eizooba. Nkamanya ku ni ebicu byenjura.
P4	Abantu bakaba bakyatekateka ahaki oragwisa enjura yagambire. Maama akayomba namaani," Kuri! Ebicu byeiragura. Mutahe omunda."
P5	Enjura ekarwa.
P6	Tukaba turinzire enjura! Omukubanza tukesiima. Kwonka enjura ekanga kusya.
P7	Amaizi gakaba gari buri hamwe. Orutindo orwabire ruratugaita nebyaro ebindi rukatwarwa.
P8	Amaju gakatwarwa emitunga. Ogwabire guri omugisha gwaba omukyeeno ahari itwe.
P9	Buri omwe akaba ayetegwire kubyara. Kwonka hati bakaba batarabasa kubyara. Abantu bekyaaro kyeitu bakaba batwire bategyereize enjuura kwonka hati bakaba batakyagyetaga nakakye. Tukaba tutakine entindo zokwambukiraho. Nabaingi batakine maka.
P10	Kandi, twagira ekindi kizibu! Tukareeba gonya ziribira buri hamwe. Eki kikaba kitakabahoga kuruga enyima. Twaza omukahuriiko.
P11	Tukaba tutakiza kugura ebintu omumaduuka ahakuba amaduuka goona gakaba gari eseeri yemigyera. Abaana bakaba bakakyaza ahaishomero ahobwokuba amashomero gakaba gari eseeri yomugyera.
P12	Ogwabeire gushemereire kuba omugisha, gukaba omukyeeno ahari itwe. Lomongin, oragwisa enjura, nawe akatuntuzibwa. Omwe wenka owashemereirwe akaba ari Kapuus nenjangu ze munaana.

images:

illustrations/pages/10980.png
illustrations/pages/10625.png
illustrations/pages/10619.png
illustrations/pages/12877.png
illustrations/pages/12885.png
illustrations/pages/14604.png
illustrations/pages/7964.png
illustrations/pages/10075.png
illustrations/pages/16430.png
illustrations/pages/14605.png
illustrations/pages/10581.png
illustrations/pages/7963.png
illustrations/pages/12024.png

translations:

Amharic (Translation)	እርግማን ወይስ ምርቃን?	id=33888
English (Original)	A Curse or a Blessing?	id=13317
French (Translation)	Malédiction ou bénédiction ?	id=33445
Hausa (Nigeria) (Translation)	Alheri Ko Annoba?	id=20852
Hausa (Nigeria) (Translation)	Gyara ko Ɓarna	id=21082
Kanuri (Translation)	Karto ra Barga?	id=32371
Kinyarwanda (Uganda) (Translation)	Umucheno Changa Umugisha?	id=20942
Kiswahili (Translation)	Laana au Baraka?	id=34791
Kumam (Translation)	Ilam Amotoko Winyo	id=20808
Lusoga (Translation)	Amaadhi Kikolimo oba Mukisa?	id=22661
Otuho (Translation)	Epît kuyya Ajaha?	id=39266
Portuguese (Translation)	Benção ou Maldição?	id=38520
Runyankore (Translation)	Omucheeno Oba Omugyisha	id=20650
Spanish (Translation)	¿Una maldición o una bendición?	id=34360
Spanish (Translation)	Una maldición o una bendición?	id=35855
Spanish (Translation)	¿Una maldición o una bendición?	id=36406
