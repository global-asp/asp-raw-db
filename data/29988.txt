url:	https://africanstorybook.org/reader.php?id=29988&d=0&a=1
id:	29988
title:	Obulungi ti irya
author:	Rebecca Ndhibogeza
artist:	Catherine Groenewald, Rob Owen and Atilabachew Reda
lang:	Lusoga
level:	Longer paragraphs
lic:	Creative Commons: Attribution 4.0
thumb:	https://africanstorybook.org/illustrations/covers/29988.png
desc:	Olufumo luno lugema ku baguna abataayega mirimo.

page_text:

P1	Agho olwatuuka, nga ghabaagho amaka ga mwami eyayetebwanga mwami Mugabe Silaasi agaali gagaanibwa e Bugembe. Omwami ono katonda yamuwembaku olusubi yazaala abaana abaghala n'abalenzi abaali abalungi oti itungulu nga era batyerera emibiri oti munha gugwire mu mata
P2	Empisa mu maka ga mwami Mugabe dhaali nvundu inho nga bazira muntu gwe bagha kitiibwa naire. Omugeni nibwaidha tibalamusa, tibasangaaza, tibafumba n'ebindi kamala kuba bo baali bafa ku kusoma kwonka
P3	Lwali lulala nga evaayo olulenzi lw'omukazi olulangaadu olwegomba omulala kwabo abaghala. Aye obulungi bwaibwe nga nighooba ighe toleka. Omulenzi ono yaja mu maiso yaayenda omughala ono nga asuubira ati bwali omulungi buli kintu ekimuliku kirungi. Baaja mu maiso n'okwendagana paka webatuusa olunaku omulenzi yaakoba omughala ati ayenda abazairebe bamumanhe
P4	Omulenzi ono yaja yaliisa bazairebe ekiroghoozokye era boona baasalagho okumweyungaku okumufunhira omughala kuba yali atuukaine. Abantu bano betwala baaba ghalala. Akaseera mpa ghekaaga, omulenzi yatandiika okubona nga eneeyisa ya mukazighe gweyali afunie nga mbi nga okusangaaza abageni taidhi, okufukamira okulamusa ba inhazaalabe asuntumala busuntumale, omunwa gwonka nkoko mpanga, ni iba mwene nga amwemereraku bwemerere nga amugha eky'okulya
P5	Kino kyaniiza omulenzi ono kwoteire n'abantube n'abandi bakoma okwidha okubakyalira. Eno embeera tiyabisa bukalamu mulenzi kuba yali tasobola kubaagho azira bantube yaasalagho okubinga omughala ono eyali yaghola omubiri
P6	Engeri yebaali bamanikiibwa empisa dhaibwe, tikyewuunisa bantu kubona nga omughala ono aize mu maka ga ise.

images:

illustrations/pages/9492.png
illustrations/pages/10618.png
illustrations/pages/14745.png
illustrations/pages/1105.png
illustrations/pages/19578.png
illustrations/pages/6441.png
illustrations/pages/13461.png

translations:

