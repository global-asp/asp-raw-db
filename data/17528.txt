url:	http://africanstorybook.org/reader.php?id=17528&d=0&a=1
id:	17528
title:	Ulilitha Noluniko Batyelela Umakhulu Wabo
author:	Xolisa Guzula
artist:	Catherine Groenewald
lang:	isiXhosa
level:	Longer paragraphs
lic:	Creative Commons: Attribution 4.0
thumb:	http://africanstorybook.org/illustrations/covers/17528.png
desc:	ULilitha noLuniko bayakuthanda ukutyelela umakhulu wabo ohlala ezilalini ngeeholide. Bayabuthanda ubomi baselalini kangangokuba bathi besakube bebuyile

page_text:

P1	ULilitha noLuniko babehlala esixekweni notata wabo. Babekulangazelela kakhulu ukuya eholideyini. Babengafuni nje ukuba izikolo zivalwe kodwa babefuna ukuya kutyelela umakhulu wabo. Wayehlala elalini enechibi elikhulu ekulotywayo kulo.
P2	ULilitha noLuniko bachulumanca lakufika ixesha lokuyokutyelela umakhulu kwakhona. Phezolo,  ngobusuku obungaphambili bapakisha iibhegi zabo belungiselela uhambo olude oluya elalini. Babengakwazi ukulala yimincili baze bahlala bancokola ngeholide yabo ubusuku bonke.
P3	Ekuseni ngemini elandelayo,  bahamba ngemoto katata wabo ukuya ezilalini. Yahamba imoto igqitha iintaba,  izilwanyana zasendle kunye namahlathi.
P4	Emva kwexesha elide behamba,  abantwana badinwa baze balala.
P5	Utata wabo uLilitha noLuniko wabavusa besakufika elalini. Bafika umakhulu wabo uNobuntu ephumle phantsi komthi. Igama elithi 'Nobuntu' ngesiXhosa lithetha umntu oxabise abanye abantu nozaziyo ukuba ungumntu ngabanye abantu. Wayelinina elihle elisele liqinile.
P6	UNobuntu wabamkela emzini wakhe waze wadanisa ngaphakathi luvuyo. Abazukulwana bakhe bona babechumancile ngelixa babemnika izipho ababemthengele zona esixekweni. "Vula isipho sam kuqala," watsho uLilitha. "Hayi makhulu,  vula esam kuqala!" watsho uLuniko.
P7	Emveni kokuba ezivulile izipho,  uNobuntu wabasikelela abazukulwana bakhe ngokwesithethe.
P8	Emva koko uLilitha noLuniko baphuma baya phandle. Baqalisa ukuleqa amabhabhathane neentaka.
P9	Bakhwela emithini,  batshizana nangamanzi echibini.
P10	Ngokuhlwa babuyela endlwini bayokutya isopholo. Kodwa basuka bozela phambi kokuba bagqibe ukutya kwabo.
P11	Ngemini elandelayo utata wabantwana wabuyela esixekweni ebashiya nomakhulu wabo uNobuntu.
P12	ULilitha noLuniko bancedisa umakhulu wabo ukwenza imisebenzi yasekhaya. Bayokukha amanzi futhi baya kutheza. Baqokelela amaqanda eenkukhu bakha nemifuno egadini.
P13	Umakhulu uNobuntu wabafundisa abantwana bakhe ukupheka ipapa ababeza kuyitya nonqweme. Wababonisa nendlela yokupheka umngqusho oneembotyi.
P14	Ngenye intsasa,  uLilitha wakhaphela iinkomo zikamakhulu emadlelweni. Ngelishwa zangena entsimini yommelwane. Ummelwane waba nomsindo kakhulu yinto kaLilitha yokuyeka iinkomo zingene entsimini yakhe. Wamothusa ngokuba uza kuzibamba iinkomo ezitya izityalo zakhe. Emva kwaloo mini,  uLilitha waqinisekisa ukuba iinkomo aziphindi zimfake engxakini kwakhona.
P15	Ngenye imini abantwana baya emarikeni noNobuntu. Wayenestendi athengisa imifuno,  amagwinya kunye nenyama kuso. ULuniko wayekuthanda ukuchazela abantu ngamaxabiso ezinto. ULilitha ekuthanda ukupakisha izinto ezithengiweyo.
P16	Emva kwemini babeye baphunge ibholani kunye. Babencedisa umakhulu nokubala ingeniso ayenzileyo.
P17	Kodwa iintsuku zeholide zafikelela ekupheleni ngokukhawuleza kwaye abantwana kwafuneka ukuba babuyele esixekweni kwakhona. UMakhulu wanika uLilitha ikepusi,  waze wanika uLuniko isikipa. Wabapakishela umphako elungiselela uhambo lwabo.
P18	Wathi xa utata wabo ebuya ezokubalanda,  abantwana abafuna ukuhamba. Bamcenga,  bambongoza uNobuntu ukuba ahambe nabo ukuya esixekweni. Umakhulu yena wancuma waze wathi,  "Ndimdala kakhulu ukuba ndingahlala esixekweni. Ndiza kunilinda ukuba nizokundityelela apha elalini kwakhona."
P19	ULilitha noLuniko bamqinisa ukumwola oku baze bamsalisa kakuhle.
P20	Bakufika esikolweni uLilitha noLuniko bababalisela bonke abahlobo babo ngobomi baselalini. Abanye abantwana babecinga ukuba ubomi basesixekweni bobona bulungileyo. Abanye bona babecinga ukuba obaselalini bobona bungcono. Kodwa,  ngaphezu kwento yonke,  wonke umntu wavumelana noLilitha noLuniko ukuba banomakhulu othandekayo!

images:

illustrations/pages/11661.png
illustrations/pages/11657.png
illustrations/pages/11658.png
illustrations/pages/11659.png
illustrations/pages/11660.png
illustrations/pages/11661.png
illustrations/pages/11662.png
illustrations/pages/11663.png
illustrations/pages/11664.png
illustrations/pages/11665.png
illustrations/pages/11666.png
illustrations/pages/11667.png
illustrations/pages/11668.png
illustrations/pages/11669.png
illustrations/pages/11670.png
illustrations/pages/11671.png
illustrations/pages/11672.png
illustrations/pages/11673.png
illustrations/pages/11674.png
illustrations/pages/11675.png
illustrations/pages/11676.png

translations:

Afrikaans (Translation)	Vakansies By Ouma	id=20074
Asante Twi (Translation)	Mondli Ne Mbali Kɔsra Wɔn Nanabaa	id=18281
ChiTonga (Translation)	Mupumuno Abankaaka	id=18644
CiNyanja (Translation)	Cuti Kwa Ambuya	id=18665
Dhopadhola (Translation)	Ywomirok  Bothi  Adhadha	id=15758
English (Original)	Holidays With Grandmother	id=12084
English (Adaptation)	Mondli and Mbali Visit Grandmother	id=13636
English (Adaptation)	Visiting Grandmother	id=21448
IciBemba (Translation)	Cuuti Kuli Banakulu	id=18684
isiZulu (Translation)	Umondli Nombali Bavakashela Ugogo Wabo	id=18756
Kiswahili (Translation)	Likizo Kwa Nyanya	id=12670
Lunyole (Translation)	Ohuŋumulira Ewa Nguhwa	id=13480
Lunyole (Adaptation)	Ohuŋuumulira Ewa Nguhwa	id=16613
Ng’aturkana (Translation)	Akilakin Ata Egolitoe Esukul	id=12765
Oluwanga (Translation)	Amaulukho Wa Kukhu	id=12924
Sepedi (Translation)	Re Etela Koko	id=12888
Sepedi (Translation)	Maikhutšong  Le Koko	id=18166
Sesotho (South Africa) (Translation)	Matsatsi a Phomolo Le Nkgono 	id=20030
Setswana (Translation)	Morwesi Le Pule Ba Etela Nkoko	id=16725
Setswana (Translation)	Morwesi Le Pule Ba Etela Nkoko	id=17649
SiLozi (Translation)	Kwapumulo Ni Bokuku	id=18715
Talen (Translation)	Mondli Ne Mbali N Kaa Ba Makpeem	id=20128
Tshivenda (Translation)	Holodeyi Na Makhulu	id=18305
Xitsonga (Translation)	Ku Endzela Kokwana Wa Xisati Hi Tiholideyi	id=19018
