url:	https://africanstorybook.org/reader.php?id=35239&d=0&a=1
id:	35239
title:	Isifundo sakababa
author:	Sponono  Mahlangu
artist:	Adonay  Gebru
lang:	isiNdebele
level:	First paragraphs
lic:	Creative Commons: Attribution 4.0
thumb:	http://africanstorybook.org/illustrations/covers/35239.png
desc:	Ucabanga ini ngesiyeleliso esibuya kubaba ka-Abula? (Indatjana le yabunjwa esifundobandulweni sokuthuthukisa iindatjana ebulungelweni leencwadi le-Ras Abebe e-Debre Birhan enyangeni kaMrhayili 2018).

page_text:

P1	Ethresteni, kwabe kunomsanyana omncani ibizo lakhe kungu-Abula.@@Wabe angathandi ukufunda namkha ukuvula ngitjho incwadi. Wabe amfundi ovilaphako. Wabe aziphatha kumbi.
P2	U-Abula weba imali kanina wayokuthenga amaswidi. Nalokha unina nakayifihlako, wabe ayithola ayithathe.@@Ngemuva kokudla woke amaswidi, u-Abula uzakukhamba ayokudlala nabangani bakhe.
P3	Ngemuva kwesikhatjhana, u-Abula walisa akhange asaya esikolweni. Wabe ahlala ngaphandle adlale imini yoke, bese ubuya ekhaya nasele kusebusuku.@@Unina ka-Abula wakubona lokhu begodu wathoma ukukhathazeka.
P4	"Indodana yethu ayiziphathi kuhle. Angicabangi bona iyaya esikolweni. Ingebela nemali," kutjho unina ka-Abula atjela uyise.@@Uyise wacabanga ngokutjhi angayitjhugulula njani indlela yokuziphatha kuka-Abula.
P5	Wathi kumkakhe, "Esikhathini esilandelako, fihla imali ngaphakathi kwamakhasi wencwadi. Akayingeni indaba yokuvula incwadi, yeke imali izakuphepha nayilapho."
P6	Ngelanga elilandelako, u-Abula waphuthula afuna imali kanina. Wafuna yoke indawo kodwana akhange athole litho.@@Wacabanga bona kungcono aye emakethe eseduze ayokufuna khona imali.
P7	Uyise wambona ukuthi uya kuphi u-Abula. @@Wambiza wathi, "Ndodana, ngiyazi bona kubayini uya emakethe. Njenganje khamba  ubuyele ngendlini ufune imali ngaphakathi kweencwadi," kwatjho uyise.
P8	U-Abula warareka, kodwana wakhamba wayokusetjha ngaphakathi kweencwadi.@@Wathola imali unina ayifihlileko.
P9	Ngelanga elilandelako, wayokuqala eencwadini godu. Kodwana bekunganalitho elifihliweko.@@Waya kuyise wayombuza bona kubayini bekunganamali ngeencwadini.
P10	Uyise wamomotheka waphendula wathi, "Ndodana, ufuna ukuthola imali eyaneleko ukobana uthenge amaswidi amanengi?"@@U-Abula waphendula wathi, "Iye baba kunjalo."
P11	Uyise wathi, "Lalela ungizwe kuhle. Funda iincwadi zakho uye nemaklasini wakho. Uzakuthola imitlomela ngaphakathi kweencwadi. Ungapheli amandla msanami."@@"Ngiyakuzwa baba, kodwana ukufunda kumsebenzi onzima. Iincwadi ziyadondisa!" kuphendula u-Abula.
P12	Wathatha isikhatjhana eside uyise ka-Abula athulile adla amathambo wengqondo. Wacabanga ngokuthi ayikhuthaze njani indodana yakhe.@@Ngemuva kwalokho wathi ku-Abula, "Buya, asifunde sobabili. Ngizakusiza ukobana uthole umnotho eencwadini."

images:

illustrations/pages/27719.png
illustrations/pages/27708.png
illustrations/pages/27709.png
illustrations/pages/27710.png
illustrations/pages/27711.png
illustrations/pages/27712.png
illustrations/pages/27713.png
illustrations/pages/27714.png
illustrations/pages/27715.png
illustrations/pages/27716.png
illustrations/pages/27717.png
illustrations/pages/27718.png
illustrations/pages/27719.png

translations:

Amharic (Translation)	የአባት ምክር	id=33952
Babanki (Translation)	Jì a tìʼ wàyn ə tyiftə wàyn fa tsu	id=36934
ChiNdau (Translation)	Mukororo ongwadzwa ndibaba.	id=37932
English (Original)	A father's lesson	id=31944
French (Translation)	La leçon d'un père	id=33155
Kinyarwanda (Translation)	Inama z' umubyeyi	id=32137
Kiswahili (Translation)	Mvumilivu hula mbivu	id=32070
Kom (Translation)	Iye'i i bò wàyn	id=40129
Ng’aturkana (Translation)	Ng'akitatamet ka'Apa	id=33390
Oshikwanyama (Translation)	Oshihongwa sha Tate	id=37060
Otuho (Translation)	Ettiyeni ônô mônyê	id=36300
Portuguese (Translation)	Uma lição de pai	id=40079
Setswana (Translation)	Thuto ya ga rre	id=34763
Siswati (Translation)	Sifundvo sababe	id=34479
Spanish (Translation)	Una lección de Papá	id=36421
Tiv (Translation)	Ayom a Wan a Ter	id=36790
Tshivenḓa (Translation)	Ngundo i bvaho kha khotsi	id=34259
Wolaita (Translation)	Awa Timirtiya	id=32315
Xitsonga (Translation)	Dyondzo ya tatana	id=34333
