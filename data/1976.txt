url:	http://africanstorybook.org/reader.php?id=1976&d=0&a=1
id:	1976
title:	Anansi Orenteire Abanto Emegano
author:	Dennis Ogaro Ondieki
artist:	Wiehan de Jager
lang:	Ekegusii
level:	Longer paragraphs
lic:	Creative Commons: Attribution 3.0
thumb:	http://africanstorybook.org/illustrations/covers/1976.png
desc:	Long ago

page_text:

P1	Kare,  kare,  abwo kare sana,  Nyasaye Bwerioba igoro,  nigo agachete emegano nakoyebungera ase esanduku yarosaeirie emete,  aaria ase erioba igoro. Abanto nse igaa ase ense tibabwate megano yokoorokeria na igo nigo bagechirie sana. Tibarenge na mogoko. Bakaboria Anansi,  oronyambobe oronyambobe roria orongaini robakonye.
P2	Anansi,  akarosia eusi etaambe nakorina eusi eria yarenge konanta mbaka igoro o'nyasae. "Ninyore emegano aria,  gaki?" akaboria Nyasae Bwe'rioba. Rakini Nyame akamosekerera kagoteba, "Obe,  emegano eye nigo ere yerigori rinene. Tokonyara koyeakanera aye,  akanyambobe aka."
P3	"Nechibesa irenga emegano eye eragorwe?" Anansi akaboria. "Goika ondetere emenyama etatu emiya naende emekari," Nyame akamoiraneria,  "echui eria ebwate amaino amoge buna amatimo,  ekiarambe keria gekorasa abanto,  ne'ng'iti eria ekomera abanto abagima. Agaseka naende agaseka mbaka amaiso aye akarwa amariga. Akarengereria buna emegano eria nigo yagachire buya mono."
P4	Igo anansi agaika ng'ora ng'ora ase eusi eria yarenge konantananta gochia nse ase ense. Akarengereeria,  akamanya koamua korosia omorebio oyo. Akarema engoro etaambe,  akayekuneka ne chinsaginsagi chiemete nobochabu bonde erinde anyare kobisa engoro eria,  akamanya kogenda nka koria endagera yamarogoba. Mambia yaye,  amaene pi akanyora echui yagure engoro eria ime.
P5	Obe gaki,  tiga inkokonye,  mosani one!" Anansi agateba. "Rara inse igaiga ase ebite ebi erinde inyare gokongusa koru engoro eyio ime." Korwa aroro Anansi agachaka gosiba echui eria neusi yaye amo nebite,  nakomokurura mbaka igoro ase rire gochia komwoorokia Nyasae. Rakini Nyame agaseka tu nakomoboria,  "Ng'ai emenyama eria yende ere?
P6	Igo Anansi akairana gocha nse naende gochia kobwata naende omonyama oria okabere. Akarengereeereria no korosia omoroberio onde. Akareta ekerandi geichire namache nakogenda mbaka ase omote oria ase ebiarambe biamenyete. Agaitera amache aria make ase egesera kiabo. Koruoo akabutora rigoma korwa ase ritoke nagwetuba omotwe oye,  nakweimorera amache aria amatigari ase omobere oye.
P7	Koruoo akarangeria ebiarambe biria,  "inwe ebiarambe ebi! Inchwo morore! Embura yature! Bwango bwango soa igaa ase ekerandi kiane kebakenge korwa ase embura." Momanyete ebiarambe tibiancheti gotwerwa,  igo bikairuruka bigasoa ekerandi keria kia Anansi ime.
P8	Anansi bwango bwango agasiba omonua oria bwekerandi keria erinde ebiarambe biria tibibaisa gosoka nonya biarenge konyakorera. Akabibogoria mbaka Igoro onyasaye gochia komworokia Nyasae. Rakini Nyame akamoboria,  "Ng'ai omonyama oria bwomoiso ore?" (bono akaba tarigoseka naende).
P9	Igo naende Anansi agaika gochia ase ense. Akarengeereria naende,  rakini agasinywa korosia omoroberio. Igo akamoboria omokungu oye,  oyio omoete obong'aini obuuya. Bonsi babere bakanyora ensagisagi engiiya enetu ne'megoye emekongu. Ekero barenge ang'e noroche ase eng'iti yamenyete,  bagachaka koamererania. "Oronsaginsagi oro norotambe." "Yaya,  tirori rotambe!" "Ee norotambe!"
P10	Ake igo,  eng'iti eria egasoka na kobaboria ninki barenge koamererania. "Nigo narenge koamererania namokane oyo, "Anansi agateba,  "Okoba agoteba buna egete eke negetambe gokobua. Rakini tinyancheraneti." Ayio namaene inche nomotambe nde kobua egete ekio!" eng'iti erai ekabatebia. "nche nomotamber mono! Nigo inde omonene mono! Beka ango egete ekio ang'e nainche monyare gopima!
P11	Igo anansi agakora igo nagosiba eng'iti eria nomogoye oria erinde eng'iti eria enyare koramboka kabisa ase egete keria. Ekero akorete gosiba eng'iti eria nemegoye eria,  anansi akayebogoria akayeira mbaka igoro onyasae.
P12	Abwo Nyame agancherana buna Anansi oakaneire egasi eria amotebetie. Igo akagenda ase esanduku eria yabwate emegano,  akayeigora,  nakomoa Anansi emegano eria yonsi. Anansi akayebogoria nomogoko bwensi gocha nse ase ense. Akayenoga namokaye amo nemenyama nabanto bonsi pi. Ekiagera gose emegano noyekonogwa tari eyokogacha ase chisanduku chiemete.

images:

illustrations/pages/1294.png
illustrations/pages/1281.png
illustrations/pages/1282.png
illustrations/pages/1283.png
illustrations/pages/1284.png
illustrations/pages/1286.png
illustrations/pages/1287.png
illustrations/pages/1288.png
illustrations/pages/1289.png
illustrations/pages/1291.png
illustrations/pages/1292.png
illustrations/pages/1293.png
illustrations/pages/1294.png

translations:

English (Original)	Anansi Gives People Stories	id=1943
French (Translation)	Anansi Donne Les Histoires Au Monde	id=10141
isiNdebele (Translation)	Untando Upha Abantu Iindatjana	id=13059
Kikamba (Translation)	Anansi Ainenge Andu Ngewa	id=1977
Kiswahili (Translation)	Anansi Awapa Watu Hadithi	id=1978
Lámnsoʼ (Translation)	Anansi Tár Wírí E Vimfèr Vi	id=15060
Luganda (Translation)	Nabbubi Ew'abanttu Engelo	id=8681
Lugbarati (Translation)	Ebio  Eji `ba Yi Ni A`diko  Yi Awa	id=2029
Lugbarati (Official) (Translation)	Èbìóejí `báyinɨ́ Á`dɨ́kóyiawaá	id=8774
Lumasaaba (Translation)	Wanaasi Akabila Babaandu Tsingano	id=3010
Maa (Translation)	Eyáka Anansi Iltúng'áná Inkaátini	id=2733
Ng’aturkana (Translation)	Ainaki Anansi Ng'itung'a Ng'ikoio	id=2033
Oluwanga (Translation)	Anansi Akanila Abandu Tsingano	id=2034
Portuguese (Translation)	Anansi Dá As Histórias Às Pessoas	id=15805
Sesotho (Lesotho) (Translation)	Kunupi O Neha Batho Ditshomo	id=11212
Sesotho (Lesotho) (Translation)	Anansi Gives People Stories	id=11574
