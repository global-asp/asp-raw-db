url:	https://africanstorybook.org/reader.php?id=31571&d=0&a=1
id:	31571
title:	Daisy omukumwifa
author:	Nelly  Ndafyaalako
artist:	Siya Masuku
lang:	Oshikwanyama
level:	First paragraphs
lic:	Creative Commons: Attribution 4.0
thumb:	http://africanstorybook.org/illustrations/covers/31571.png
desc:	Mofaalma yonhumba omwa li okaxuxwa kedina Daisy

page_text:

P1	Nale nale okwa li ofaalama i li momukunda wonhumba.
P2	Mofaalama omo omwa li okaxuxwa kedina Daisy.
P3	"Shama nda kulu, onda hala ndi kale handi tuka nda uka mombada mwii!" Daisy osho tati.
P4	Ashike eexuxwa dikwao oda kala tadi yolo eshi Daisy ta ti okwa hala oku tuka.
P5	"Ove ino tu fa mboli, ita tu danauka vali naave." Eexuxwa dikwao osho da ti.
P6	"Daisy, fye eexuxwa iha tu tuka mumwange, oha tu papama ashike." Osho Meme e mu lombwela.
P7	Nande a lombwelwa ngaho, Daisy i na sholola. Okwa kala noku li deula keshe efiku, ta papama. Papapapa, papapapa, ta papama, ashike pedu opo ngoo i ha di opo.
P8	Eshi te li deula ngaho okwa kala noku li tungila ouumbo, afa ngeno e li wete ta tuka a uka mombada mwii, ye ta tale nee eexuxwa dikwao eshi di li pedu. Oku li wete ta tuka ta piti pookola nookaimbi. "Vakwetu, taleni oxuxwa ta i  tuka!" oudila ngeno osho nee tava ti.
P9	Papapapa, papapapa, keshe efiku Daisy ota papama, ta kendabala oku tuka.
P10	Pedu oha di po ngoo, ashike iha i kokule manga i ne li ndangula po.
P11	"Nghi na efiku ndi tuke mboli, vakwetu okwali ve li momdjila eshi tava ti eexuxwa iha di tuka." Daisy osho a popya nenyeme, ta lombwele Meme.
P12	"Daisy, ino kwena. Ove ino fa eexuxwa dikweni. Ove owa hala oku tuka, do ina di hala oku tuka. Ino sholola, oto tuka ashike fiku limwe." Meme ta ti.
P13	Mongula kushe Daisy okwa londa kombada yoshikuku, ta hovele oku papama. Okwa tuka nokuli a uka mombada omo, omavava aye taa papama. Opo ngo nee ngeno ta i kokule…
P14	NDWANGU!
P15	Eexuxwa dikwao ta di yolo nee mokule. "Ha ha ha! Otwe ku lombwela nale kutya eexuxwa iha di tuka!"
P16	Efiku la shikula ko Daisy okwa londa kombada yonduda. Fiyo okokadutilo naana kwi! Ta hovele oku papama. Papapapa, papapapa.
P17	Okwa hovela oku tuka a uka mombada mwi! Ta i nee a uka mokalemo…
P18	Omhepo eshi tai pepe, ota i mu wedele ko konhapo. Omo a uka mombada omo. Ta shakeneke po ookola nookaimbi. "Vakwetu! Taleni oxuxwa tai tuka!" osho va ti nonghumwe.
P19	Apa eexuxwa dikwao odi li po nee da fuuka. Da hala ashike ngeno nado otadi tuka.
P20	"Daisy owe tu kimwifa shili!" Osho da ti.

images:

illustrations/pages/15320.png
illustrations/pages/15299.png
illustrations/pages/15300.png
illustrations/pages/15301.png
illustrations/pages/15302.png
illustrations/pages/15303.png
illustrations/pages/15322.png
illustrations/pages/15305.png
illustrations/pages/15307.png
illustrations/pages/15308.png
illustrations/pages/15309.png
illustrations/pages/15310.png
illustrations/pages/15311.png
illustrations/pages/15312.png
illustrations/pages/15313.png
illustrations/pages/15314.png
illustrations/pages/15315.png
illustrations/pages/15316.png
illustrations/pages/15317.png
illustrations/pages/15318.png
illustrations/pages/15319.png

translations:

Afrikaans (Translation)	Ongelooflike Daisy!	id=21418
English (Original)	Amazing Daisy	id=15321
isiNdebele (Translation)	U-Daisy omkarisomraro!	id=21508
isiXhosa (Translation)	U-Daisy omangalisayo!	id=21403
isiZulu (Translation)	U-Daisy omangalisayo!	id=21509
Khoekhoegowab (Translation)	Buruxa aniros, Daisys xa	id=31766
Lhukonzo (Translation)	Daisy oweriswekerya	id=22383
Lumasaaba (Translation)	Daisy, ntsi ngokho ndayi	id=23982
Lusoga (Translation)	Daisy Owekyewunyoo	id=21293
Oshindonga (Translation)	Omunyanyukwi Daisy	id=31507
Otjiherero (Translation)	Ombande Daisy	id=31619
Rufumbira (Translation)	Daizy Wigitangaza	id=20943
Rukwangali (Translation)	Daisy gomuwa	id=31586
Sepedi (Translation)	Kgogo ya semaka!	id=21511
Sesotho (South Africa) (Translation)	Daisy Ya Makatsang!	id=21521
Setswana (Translation)	Koko E E Fofang!	id=21522
Siswati (Translation)	Daisy lomangalisako!	id=21406
Tshivenḓa (Translation)	Daisy I No Mangadza!	id=21404
Xitsonga (Translation)	Xiluva Xo Hlamarisa Xa Daisy!	id=21402
