url:	http://africanstorybook.org/reader.php?id=13080&d=0&a=1
id:	13080
title:	Jakalazi Lolambile Nemagilebisi Lamunyu
author:	Nhlapo Sabelo and Nkosi Sizwe
artist:	Benjamin Mitchley
lang:	Siswati
level:	First paragraphs
lic:	Creative Commons: Attribution 3.0
thumb:	http://africanstorybook.org/illustrations/covers/13080.png
desc:	Jakalazi lolambile wahlangana nensimu yetitselo lapho bekulenga khona sikhehle semagilebisi lavutsiwe lebekalenga egaleni. Jakalazi wazuba waya etulu afuna kukha emagelebisi kepha wawa kabuhlungu ngelingemuva. Wachubeka wazuba kakhulu kepha wawa kabuhlungu kakhulu ngemhlane kunakucala. Kambe angawatfola emagelebisi?

page_text:

P1	Kudzala bekuna Jakalazi lolambile. Bekahamba ehlatsini afuna kudla.
P2	Wefika ensimini yetitselo lenkhulu lenemagilebisi lavutsiwe. Wabona sikhehle semagilebisi silenga egaleni lelisetulu.
P3	"Lawa abukeka amnandzi ngemphela," asho aticabangela. Watsatsa tinyatselo letimbalwa aya emuva khona atewukwati kuzubela etulu.
P4	Emagilebisi bewasetulu kakhulu. Jakalazi wawa ngemhlane angakatfoli nalinye ligelebisi.
P5	Jakalazi wavuka waya emuva kakhulu kunalapho acale khona. Ngalesikhatsi bekahlose kuzubela etulu kakhulu. Wazubela etulu kakhulu kepha wawa kabuhlungu ngemhlane.
P6	Wabuye walinga futsi kepha wangafinyeleli emagilebisini. Wachubeka wawa kwaze kwaba buhlungu umhlane wakhe.
P7	Ekugcineni,  wagcine waphela emandla wahamba.
P8	Jakalazi bekangakajabuli nakancane. Wema,  wabuka emuva emagelebisini wase uyacabanga,  "Lamagilebisi abukeka amunyu impela." Wachubeka wahamba. Besekalambe kakhulu kunakucala.

images:

illustrations/pages/1775.png
illustrations/pages/1776.png
illustrations/pages/1775.png
illustrations/pages/1777.png
illustrations/pages/1778.png
illustrations/pages/1779.png
illustrations/pages/1780.png
illustrations/pages/1781.png
illustrations/pages/1782.png

translations:

