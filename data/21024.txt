url:	http://africanstorybook.org/reader.php?id=21024&d=0&a=1
id:	21024
title:	Musiho Ni Malwa
author:	Bukheye Mulongo Christopher
artist:	Brian Wambi
lang:	Lunyole
level:	First words
lic:	Creative Commons: Attribution 4.0
thumb:	http://africanstorybook.org/illustrations/covers/21024.png
desc:	Olugano olujehesa nibiŋwa humuhago namagoba agaŋoye mu lugala lwolule.

page_text:

P1	Ahale hale Musiho ni Malwa bamenyire ŋalala nga bagabananga ebiryo.
P2	Musiho galoma ati, "Hola hulimire ŋalala mukola eyi hulyamo ŋalala."
P3	Musiho galoma Malwa ati, "Ewe lima, ese ndihoma."
P4	Musiho galoma Malwa ati, "Ewe homa, ese ndyaaga."
P5	Obule ni walabire, Malwa galomba Musiho ahungule.
P6	Musiho galoma ati, "Ewe hungula, ese ndiwunga mu hyagi."
P7	Musiho gali mudoto, nolw'ehyo Malwa gamuŋaaye olugala lw'olule lulala.
P8	Musiho ganaaŋa olugala lw'olule.

Olufanyuma, gaganaana n'engoho.
P9	Engoho yaliiye olule lwosilwosi nga yimuŋamo egi.
P10	Musiho gaganaana n'abaana. 

Abaana abo bamwadisaho egi.
P11	Abaana bahena baŋa Musiho omuyembe.
P12	Musiho gaganaana ni Kasuku nga Kasuku alya omuyembe ng'amuŋamo olwooya.
P13	Olwabi lwaŋira olwooya nga lumuŋamo amaaji.
P14	Musiho gatambisa amaaji ohusimya omuliro mu mayiga.
P15	Amayiga gaŋa musiho embasa.
P16	Musiho gaganaana abatemitemi b'enyama nga babbwaga embasa.
P17	Musiho gabbaha omutwe n'ameega g'ebuunwa. Bona ehi Musiho gahola!
P18	Musiho ng'alangirira ati, "Ebuunwa ya habaha eteŋeeme mu madosi."
P19	Abehyalo ni bajire ohuyeda gabaloma ati, "Muŋalule omuhira n'omutwe."
P20	Musiho galoma ab'ehyalo ati, "Muupe eŋombe jenywe pirire habaha."

images:

illustrations/pages/15478.png
illustrations/pages/15471.png
illustrations/pages/15472.png
illustrations/pages/15473.png
illustrations/pages/15474.png
illustrations/pages/15475.png
illustrations/pages/15476.png
illustrations/pages/15477.png
illustrations/pages/15478.png
illustrations/pages/15479.png
illustrations/pages/15480.png
illustrations/pages/15481.png
illustrations/pages/15482.png
illustrations/pages/15483.png
illustrations/pages/15484.png
illustrations/pages/15485.png
illustrations/pages/15486.png
illustrations/pages/15487.png
illustrations/pages/15488.png
illustrations/pages/15489.png
illustrations/pages/15490.png

translations:

Amharic (Translation)	መብራቴና ከተማ	id=21118
English (Translation)	Magezi And The Finger Of Millet	id=15504
English (Adaptation)	Magezi And Kasiira	id=20875
Kiswahili (Translation)	Magezi Na Kasiira	id=21075
Lusoga (Original)	Magezi Na Akafangata Ko Bulo	id=15503
Ng’aturkana (Translation)	Magezi Ka Kasira	id=21136
Portuguese (Translation)	Magezi E a Erva De Milheto	id=17094
Tigrigna (Translation)	ህበይን ዋዓግን	id=21110
