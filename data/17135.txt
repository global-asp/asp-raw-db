url:	http://africanstorybook.org/reader.php?id=17135&d=0&a=1
id:	17135
title:	Jaji Aliyekosa Hekima
author:	Ursula Nafula
artist:	Brian Wambi
lang:	Kiswahili
level:	Read aloud
lic:	Creative Commons: Attribution 4.0
thumb:	http://africanstorybook.org/illustrations/covers/17135.png
desc:	Kwa mara ya pili

page_text:

P1	Hapo zamani, waliishi majirani wawili marafiki,  Meseret na Demeke. Walikuwa maskini sana. 

Siku moja, Meseret alimwambia Demeke,  "Ni lazima niipeleke ngano yangu sokoni leo. Gunia ni nzito na soko iko mbali. Ningekuwa na pesa za kutosha, ningemnunua punda."
P2	Demeke alijibu, "Nami lazima nikavinunue vyungu vipya leo sokoni. Vitakuwa vizito mno. Heri ningekuwa na punda vilevile. Kwa sasa, ninazo tu nusu ya pesa."
P3	Meseret alikuwa na wazo. Alisema, "Hebu tumnunue punda pamoja. Wewe utalipa nusu nami nilipe nusu. Nitamtumia kwenda sokoni kwa juma moja nawe umtumie kwa juma lingine." 

Meseret na Demeke walimnunua punda. Kwa muda mrefu waliishi kwa furaha.
P4	Siku moja, babake Meseret alifariki. Meseret alirithi mashamba, miti, ng'ombe na kondoo. Alikuwa tajiri na hakutaka kufanya kazi na Demeke tena. Vilevile,  alitaka nusu yake ya punda.
P5	Meseret alimwambia Demeke, "Mbwa wangu wanahitaji nyama. Ninataka kumchinja punda wetu wewe uchukuwe nusu yake nami nichukuwe nusu itakayobaki." 

Demeke alilia, "Sihitaji nyama yoyote ila ninamhitaji punda. Ikiwa unataka kumchinja, nipe pesa za nusu yangu." Meseret alifoka, "Sitakupatia pesa zozote. Nusu ya punda ni yangu na ninaitaka sasa." Demeke alisema, "Hebu twende kwa jaji atuamulie."
P6	Meseret na Demeke walienda kumwona jaji asiyekuwa na hekima. Hakuwasikiliza kwa makini. 

Jaji aliwauliza, "Mnammiliki punda pamoja?" "Ndiyo," Meseret na Demeke waliitikia. Jaji akasema,  "Kwa hivyo, kila mmoja atapata nusu. Ikiwa Meseret anataka nusu yake, anaweza kuichukuwa. Mchinjeni punda kisha mmgawe nusu mbili."
P7	Meseret alifurahi. Alimchinja punda na kuchukuwa nusu ya nyama kuwapelekea mbwa wake. 

Demeke alihuzunika akawaza, "Maskini punda wangu hayupo tena, na sasa lazima nibebe kila 
kitu mwenyewe."
P8	Miezi michache baadaye, Meseret alitaka kujijengea nyumba mpya. Alifikiri, "Nitakiteketeza chumba changu kizee kisha niijenge nyumba mpya nzuri na kubwa." Meseret alianza kuviondosha vitu kutoka chumba chake. Demeke alimwona, akamwuliza,  "Unafanya nini?" 

Meseret alimjibu, "Ninataka kukiteketeza chumba changu ili niijenge nyumba mpya." Demeke alikuwa na wasiwasi, "Lakini, chumba chako ki karibu na changu. Ukikiteketeza, utakiteteteza changu pia."
P9	Kwa hasira, Meseret alisema, "Usijaribu kunizuia! Hiki ni chumba changu na nikitaka nitakiteketeza." Demeke alilia, "Acha! Hebu twende tumwulize jaji." 

Jaji hakuwa na hekima kwa hivyo hakusikiliza kwa makini na wala hakuelewa. Hatimaye alisema, "Acha Meseret akiteketeze chumba maanake ni chake na hakuna anayeweza kumzuia kufanya hivyo."
P10	Kwa hivyo, Meseret alikiteketeza chumba chake. Upepo uliupeperusha moto hadi kwenye paa la chumba cha Demeke. Punde, chumba chake pia kilianza kuteketea. 

Demeke alimlilia jaji, "Tazama! Meseret amekichoma chumba changu! Lazima anilipe." Jaji aliamua, "La! Meseret alikichoma chumba chake. Moto ndio uliokiunguza chumba chako. Meseret atabaki na pesa zake." 
P11	Maskini Demeke alihuzunika sana. Hakuwa na punda wala chumba. Alibaki na shamba peke yake. 

Kila siku alifanya kazi katika shamba lake. Kila usiku, alilala chini ya mti.
P12	Demeke alikuwa amefanya kazi kwa bidii katika shamba lake. Aliyang'oa magugu na kuwafukuza ndege. Kwa hivyo, wakati wa kuvuna ulipofika, kulikuwa na mazao mazuri ya mbaazi katika shamba lake.
P13	Siku moja, wanawe Meseret walimtembelea baba yao. Walipitia katika shamba la Demeke. Waliziona mbaazi wakasema, "Mbaazi! Ni tamu sana!" 

Walizivamia wakazitoa zote. Muda mfupi baadaye,  mbaazi zote zilikwisha.
P14	Demeke aliwaona kwa mbali. Alikimbia haraka akwaambia, "Nirudishieni mbaazi zangu." 

Walimjibu kwa dharau, "Hatuwezi kukurudishia maanake tumezikula. Mwulize baba akulipe."
P15	Demeke alimwambia Meseret, "Wanao wamezila mbaazi zangu." Meseret alimjibu, "Nitakulipa pesa." "Sitaki pesa zako. Ninaenda kuzichukuwa mbaazi zangu." Demeke alitishia. "Subiri! Hebu twende tukamwulize jaji," Meseret alilia.
P16	Meseret na Demeke walienda kumwona jaji yule yule. Kama kawaida, jaji hakuwasikiliza kwa makini na wala hakufikiria juu ya tukio hilo. "Wanawe Meseret walikula mbaazi zako na ni lazima wakurejeshee. Zipasue tumbo zao ukazichukuwe mbaazi zako," Jaji aliamua. 

Meseret alitishika sana akasema, "Wanangu watafariki! Tafadhali, Demeke, hebu nikupe pesa." "Nilizitaka pesa ulipomuua punda wetu. Sizitaki sasa. Ninazitaka mbaazi zangu," Demeke alinena.
P17	Demeke alikichukuwa kisu chake. "Nitakujengea chumba kipya! Naomba msamaha kwa kukiteketeza chumba chako cha kwanza," Meseret alisema. 

"Sitaki chumba kipya. Ninataka mbaazi zangu," Demeke alimjibu. Alianza kukitia kisu chake makali. "La! La! Tafadhali, ngoja! Hebu twende tukawaone wazee. Tafadhali rafiki yangu wa jadi, acha wazee waamue." Meseret alilia.
P18	Meseret na Demeke walienda kuwaona wazee. Wazee waliongea kwa muda mrefu na mwishowe walimwambia Meseret, "Ulikosea. Ulikataa kumlipa Demeke nusu ya punda yake. Ulikiteketeza chumba chake, na wanao walikula mazao yake."
P19	Walimgeukia Demeke wakasema, "Unataka kuwaua wana wa Meseret. Hilo ni kosa pia. Huu ni uamuzi wetu. Lazima Meseret ampatie Demeke nusu ya miti yake yote, mashamba, ng'ombe na kondoo. Hivyo,  mtaishi pamoja kwa amani."
P20	Meseret alimpatia Demeke nusu ya mali yake. Wakaishi pamoja kwa furaha bila kugombana tena.

images:

illustrations/pages/17057.png
illustrations/pages/17050.png
illustrations/pages/17052.png
illustrations/pages/17053.png
illustrations/pages/17054.png
illustrations/pages/17055.png
illustrations/pages/17057.png
illustrations/pages/17058.png
illustrations/pages/17060.png
illustrations/pages/17061.png
illustrations/pages/17062.png
illustrations/pages/17063.png
illustrations/pages/17064.png
illustrations/pages/17066.png
illustrations/pages/17068.png
illustrations/pages/17069.png
illustrations/pages/17070.png
illustrations/pages/17071.png
illustrations/pages/17073.png
illustrations/pages/17074.png
illustrations/pages/17075.png

translations:

English (Original)	Unwise Judge	id=17115
Portuguese (Translation)	Juiz Insensato	id=17118
Portuguese (Translation)	Juiz Insensato	id=17133
