url:	http://africanstorybook.org/reader.php?id=21735&d=0&a=1
id:	21735
title:	Mveli unikela ngemilente
author:	Fakazile Armooh
artist:	Wiehan de Jager
lang:	Siswati
level:	First paragraphs
lic:	Creative Commons: Attribution 4.0
thumb:	http://africanstorybook.org/illustrations/covers/21735.png
desc:	Mveli uncuma kunikela ngemilente kutotonkhe tilwane kute tijabulele kuhamba njengebantfu.

page_text:

P1	Ekucaleni tilwane betingenayo imilente. Betihuma phasi emhlabatsini.
P2	Bantfu kuphela lebebanemilente ngobe Mveli wabanika imilente.
P3	Ngalelinye lilanga Mveli wancuma kupha tonkhe tilwane imilente. Wajikeleta lidolobha lonkhe amemetela ngembhobho. Bekafuna silwane ngasinye sikwati kuhamba njengemuntfu.
P4	Tajabula tonkhe tilwane nativa kutsi titawuphiwa imilente. Silwane ngasinye besidzinga imilente kute sikwati kuhamba nekugijima. Tacula tantjikitisa imisila yato, tabhakutisa netimphiko ngenca yenjabulo.
P5	Tilwane tahlangana tadzingidza bumatima bekuhuma phasi ngetisu,phela betihubuka tisu uma tikhasa. Imilente beyitatisita tikwati kuma futsi tibone le khashane njengebantfu.
P6	Lwatsi nalufika lusuku, tonkhe tilwane talibhekisa emtini waMveli kuyokwamukela imilente. Kwevika tindlulamitsi, emabhubesi, tindlovu, bonogwaja, tingwenya netinyoni tonkhe tema emgceni tilindze kuphiwa imilente.
P7	Silwane ngasinye satfola imilente lemine. Kwatsi inyoni ngayinye yatfola imilente lemibili.
P8	Tilwane taba nemehluko setinemilente yato.Letinye tagidza ngenca yekujabula. Letinye betihamba tiwa ngenca yekuhluleka kusebentisa tinyawo.
P9	Tajikeleta lidolobha, tibukisa ngetinyawo tato ebantfwini. Tonkhe tilwane tatsi, "Angete siphindze sihume ngetisu."
P10	Silwane sekugcina emgceni kwaba lishongololo. "Kukhona yini lolandzelako?" kubuta Mveli. "Cha, ngimi wekugcina," kuphendvula lishongololo.
P11	Mveli wacabanga, "Pho nangabe kungasekho muntfu, ngitayentani yonkhe lemilente lesele?" Mveli wanika lishongololo yonkhe imilente leyayisele.
P12	Lishongololo lahamba lijabule kakhulu ngobe litfole imilente leminyenti. "Sengitawushesa kunabo bonkhe labanye," kucabanga lishongololo.
P13	Emva kwekuhamba kwelishongololo, kwachamuka inyoka emtini waMveli. "Mveli, ngicela ungiphe imilente, ngimi ngedvwa longenayo," kusho inyoka itincengela.
P14	"Seyiphelile yonkhe imilente. Wena bewukuphi nanginika letinye tilwane?" kubuta Mveli. "Ngilele kakhulu ngaselwa," kuphendvula inyoka.
P15	Mveli wabuka indlu yonkhe, kodvwa bekute imilente lesele.
P16	Mveli wachamuka wayilandvulela inyoka. Yayingasekho imilente lesele. Inyoka yahuma ngesisu ibuyela ekhaya ingenayo imilente.

Kusukela ngalelolanga inyoka yafundza sifundvo sekutsi ingalali kakhulu. Nanamuhla isalindzele lusuku leyotfola ngalo imilente.

images:

illustrations/pages/13910.png
illustrations/pages/13904.png
illustrations/pages/13905.png
illustrations/pages/13906.png
illustrations/pages/13907.png
illustrations/pages/13908.png
illustrations/pages/13909.png
illustrations/pages/13910.png
illustrations/pages/13911.png
illustrations/pages/13912.png
illustrations/pages/13913.png
illustrations/pages/13914.png
illustrations/pages/13915.png
illustrations/pages/13916.png
illustrations/pages/13917.png
illustrations/pages/13918.png
illustrations/pages/13919.png

translations:

Afaan Oromo (Translation)	Luka Bineensoota	id=21699
Afrikaans (Translation)	Maguru Deel Bene Uit	id=20083
Amharic (Translation)	እንስሳቱ እግር ተሰጣቸው	id=21164
ChiTonga (Translation)	Maguru Upa Maulu	id=18649
CiNyanja (Translation)	Maguru Apasa Mendo	id=18668
Dhopadhola (Translation)	Ogwange Jo Nwaŋo Tyendi Gin	id=21239
English (Original)	Maguru Gives Legs	id=14415
Hausa (Nigeria) (Translation)	Madugu ya raba Qafafu	id=21315
IciBemba (Translation)	Maguru Apeela Amoolu	id=18691
Igbo (Translation)	Chiokike na-enye ụkwụ!	id=22122
isiNdebele (Translation)	UMaguru unikela imilenze	id=21940
isiXhosa (Translation)	UMaguru uphisa ngemilenze	id=17576
isiZulu (Adaptation)	UMveli unikela ngemilenze	id=17461
Kinyarwanda (Translation)	Maguru Atanga Amaguru	id=17467
Kiswahili (Translation)	Maguru apatiana miguu	id=14412
Kiswahili (Translation)	Wanyama wapata miguu	id=21130
Lunyole (Translation)	Esolo Jifuna Amagulu	id=21035
Lunyole (Translation)	Esolo Jifuna Amagulu	id=21098
Sepedi (Translation)	Maguru O Abela Diphoofolo Maoto	id=19043
Sesotho (South Africa) (Translation)	Maguru o fana ka maoto	id=20037
Setswana (Translation)	Montshiwa O Abelana Ka Maoto	id=14929
SiLozi (Translation)	Maguru Ufa Mautu Ahae	id=18735
Tigrigna (Translation)	ንእንሳት እግሪ ተዋሃቦም	id=21104
Tshivenda (Translation)	Maguru U Ṋekedza Milenzhe	id=18285
Xitsonga (Translation)	Maguru A Phakela Milenge	id=18870
