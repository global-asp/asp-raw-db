url:	http://africanstorybook.org/reader.php?id=3141&d=0&a=1
id:	3141
title:	Omukazi Eyava Mu Muti
author:	Robert Ssebukyu
artist:	Jemma Kahn
lang:	Luganda
level:	Longer paragraphs
lic:	Creative Commons: Attribution 3.0
thumb:	http://africanstorybook.org/illustrations/covers/3141.png
desc:	Waaliwo omusajja omukadde ng’alina buli kintu ky’ayagala ng’oggyeeko omukyala. Bw’atyo yeebajjirayo omu okuva mu muti. Abavubuka abaali ku kyalo okumpi ne balaba ng’omukazi oyo mulungi nnyo tasaana musajja mukadde ng’oyo

page_text:

P1	Awo olwatuuka,  ne wabaawo omusajja eyali omugagga ennyo. Yalina ennimiro engimu n'eddundiro eddene okuli ente,  endiga n'embuzi. Bwe yagenda akaddiwa; nanakuwala nnyo kubanga teyalina mukazi.
P2	Lumu,  aba ayimiridde wansi w'omuti n'afuna ekirowoozo. Nti oba nga yali tasobola kufuna omukyala,  waakiri asobola okwekolerayo omu?
P3	Awo bwe yalaba ettabi eddungi; n'atandika okubajjamu omukyala omulungi. Ng'amazze okubajja; n'akwatta ku maaso g'ekibajje ne gafuuka amaaso ddala. Ekibajje n'akifuuwamu omukka ne kifuna obulamu.
P4	Oyo ye mukyala omulungi ennyo gwe yali talababangako. Yafukamira mu maaso ge n'amusaba abeere mu kaziwe.
P5	Yamwambaza ekyambalo ky'obugole,  embira,  n'omuge n'alabikira ddala ng'omugole bw'abera. N'amuzimbira ennyumba ey'obudongo n'essubi mweyawummuliranga. "Ekintu kimu kye nkusaba,  "Tobuulirangako omuntu yenna gye wava.
P6	Naye nga tewannayita kiseera kinene,  abavubuka ku kyalo eky'okumulirano baatandika okwogera bokka na bokka nti,  "Kijja kitya omusajja omukadde bw'atyo okubeera n'omukyala omuto ate nga mulungi nyo bw'atyo?" Kye baava basalawo bamubbe bamutwale mu kiraalo kyabwe.
P7	Omusajja omukadde okumubbako omukyala ky'amukutula omutima era n'alowooza nti tasobola kubeerawo nga talina mukyala. Kye yava alowooza nti,  "Singa mbadde nnina ekintu kye kyonna oba sandinakuwadde nnyo?" Bw'atyo n'asindika amayuba ge okumunoonya,  gamuyimbire n'okumuleetera ekintu kyonna eky'omukyala.
P8	Amayuba bwe gaamusanga ne gamuyimbira mu lulimi lw'ebinyonyi: "Omukazi omubajje,  omukazi omubajje Oli mulungi okukira abakazi abalala Balo atutumye okuzzaayo ekyambalo kyo!"
P9	Omukazi n'awa amayuba ekyambalo ne gabuuka ne gakitwalira bba. Bwe yakyebika mumaaso,  n'awulira bulungi okumala akaseera.
P10	Naye ebirowoozo bye tebyatereera. Era n'addamu n'atuma amayuba ge okumuyimbira: "Omukazi omubajje,  omukazi omubajje Olimulungi okukira abakazi abalala Balo atutumye okuzzayo engule yo." Ne biddayo n'engule ng'akabonero k'omukazi omufumbo.
P11	Yakwata engule n'agissa ku nnyindo nga bw'asika omukka ng'ali eyo mu biraalo by'abantu abalala. Nga wayise akaseera,  yaddamu nate okuyita amayuba ge era n'agatuma gaddeyo gamuyimbire: "Omukazi omubajje,  omukazi omubajje Olimulungi okukira abakazi abalala Balo atutumye okuzzaayo obulamu bwo."
P12	Era amayuba ne gaddayo ogwokusatu. Ne gagwa ku bibegabega bye,  ne bimubojja amaaso ge gombi nga bwe biyimba. Amangu ago; n'afuuka ekibajje. Ebigere bye n'emikono gye ne bikutukako n'omutwe gwe era bw'atyo yenna n'agwa wansi.
P13	Omwami we n'asindika mpola mpola ekibajje okutuuka ku mugga. N'amuyimiriza mu mazzi n'ekikolo kye kiri mu ttaka. Era bwe yafuna amazzi n'ettaka lye yamusimbamu,  yaddamu n'amera ebikoola.
P14	Era embuyaga bw'ekuunta ebikoola nga byenyeenya nga bwe bivaamu eddoboozi. Nga bikolera ddala ng'omukazi bw'akola ng'ayagala bba.

images:

illustrations/pages/2580.png
illustrations/pages/2584.png
illustrations/pages/2585.png
illustrations/pages/2583.png
illustrations/pages/2586.png
illustrations/pages/2587.png
illustrations/pages/2588.png
illustrations/pages/2589.png
illustrations/pages/2590.png
illustrations/pages/2591.png
illustrations/pages/2592.png
illustrations/pages/2581.png
illustrations/pages/2582.png
illustrations/pages/2593.png
illustrations/pages/2580.png

translations:

Aringati (Translation)	Ife Ũkú Ru Rĩ	id=7527
English (Original)	The Tree Wife	id=2595
isiXhosa (Translation)	Inkosikazi Eyenziwe Ngomthi	id=3137
isiZulu (Translation)	Unkosikazi Oyisihlahla	id=3138
isiZulu (Adaptation)	Unkosikazi Oyisihlahla	id=14188
Kikamba (Translation)	Kiveti Kya Muti	id=3139
Kiswahili (Translation)	Mke Mti	id=3140
Lugbarati (Translation)	Oku Pati Ru Ri	id=2712
Lumasaaba (Translation)	Umukhasi We Mu Kusaala	id=7243
Lunyole (Translation)	Omuhasi Womu Musaala	id=3142
Maa (Translation)	Enkitók Naguatúno	id=2816
Oluwanga (Translation)	Omukhasi Musala	id=3143
Sepedi (Translation)	Mosadi Wa Sehlare	id=7244
Sesotho (Lesotho) (Translation)	Mosali Oa Sefate	id=3144
Sesotho (Lesotho) (Translation)	Mosali Wa Sefate	id=10370
Setswana (Translation)	Mosadi Wa Setlhare	id=7242
