url:	https://africanstorybook.org/reader.php?id=40824&d=0&a=1
id:	40824
title:	Ntiyiso na Ndzalo
author:	Prayer Xirindza Monareng
artist:	Prayer Xirindza Monareng
lang:	Xitsonga
level:	First paragraphs
lic:	Creative Commons: Attribution 4.0
thumb:	http://africanstorybook.org/illustrations/covers/40824.png
desc:	Buku leyi

page_text:

P1	Ntiyiso na Ndzalo va tshama emutini wun'we. Ntiyiso i ntukulu wa Ndzalo. I n'wana wa sesi wa Ndzalo, Ndzalo i na 9 wa malembe kasi Ntiyiso i na 8 wa malembe. Vafana lava va rhandzana swinene.
P2	Ntiyiso na Ndzalo va rhandza ku languta ti phophayi. Hi minkarhi yo tala, loko va vuya hi le xikolweni, va fika va dya swakudya, ivi va languta ti phophayi.
P3	Na madyambu, Ntiyiso na Ndzalo va endla ntirho wa vona wa xikolo. Ndzalo i le ka giredi 4 , kasi Ntiyiso i le ka giredi 3. Va tlharihile swinene, naswona a  va si tshama va dyondza giredi kambirhi.
P4	Loko va heta, va chela mati va nwa. Va vula leswaku i swa nkoka ku va munhu a nwa mati yo eneriseka emirini. Va vula leswaku va dyondzisiwe hi vadyondzisi va vona exikolweni
P5	Loko va hetile ku languta tiphophayi no tsala ntirho wa xikolo.  Ntiyiso na Ndzalo va khinsama ehansi va khongela, leswaku Xikwembu xi va hlayisa no engetela vutlharhi bya vona. Ntiyiso i le ka tlhelo ra ximatsi, Ndzalo i le ka  xinene.
P6	Loko va hetile ku khongela, Ntiyiso na Ndzalo va ya eku etleleni.  Ntiyiso na Ndzalo va hatla va etlela hikuva a va lavi ku hlwela ku ya exikolweni hi xa mundzuku wa kona. Va fanele va wisa swinene.

images:

illustrations/pages/23390301.png
illustrations/pages/23390302.png
illustrations/pages/23390303.png
illustrations/pages/23390304.png
illustrations/pages/23390305.png
illustrations/pages/23390306.png
illustrations/pages/23390307.png

translations:

