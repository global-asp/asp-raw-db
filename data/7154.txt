url:	http://africanstorybook.org/reader.php?id=7154&d=0&a=1
id:	7154
title:	Omote  Oria Okonyete  Okenyoro Ki’Ombalantu
author:	Dennis Ogaro Ondieki
artist:	Julia te Water Naude
lang:	Ekegusii
level:	Read aloud
lic:	Creative Commons: Attribution 3.0
thumb:	http://africanstorybook.org/illustrations/covers/7154.png
desc:	Thaimi and her brother Angula have a favourite baobab tree that they like to visit. One day raiders come to the village and Thaimi has a clever plan to hide everyone and save them. Can a tree really save a village?

page_text:

P1	"Shhhu!" Magokoro agatotebia. "Riberera riaichore! N'enyongo eye yaritoire mono. Toikaranse ango nse yomote oyo totimoke ake." Agetinyia ebigeri korwa obosio bwaye na goikaransa buya gatigati yemeri yomote oria. Selma agatanena namaboko aye kare ase risankwa riomote oria namomura omwabo,  Taiyo,  kagotara goetanana omote oria korora obonene baye. Omote oyo nigo ore omogotu sana,  tari bo,  magokoro?" "Ee Salma,  omote oyo nomogotu ore. Gotatiga tori mogotu mono igo gose omonene igo buna omote ore sobo Ombalantu! Ombalantu? Ekenyoro keria kere ang'e aiga?" Salema akaboria. Gaki totebie igoro yomote oria bwororo," Taiyo akamwebereria. "Ikaransa bono nse naende motegerere bono mbatebie"Magokoro agateba kagochaka omogano.
P2	Omosubati oyomo narengeoo orenge korokwa Thaimi omenyete ekenyoro kia'ombalantu. Rituko erimo akagenda namomura omwabo,  Angula kobucha amache. Ekero riria Thaimi arenge goichoria amache ase enyongo yaye Angula akarora egesusu. Agakeminyokia. Akaminyoka,  akaminyoka nakominyoka – korende orengerereti nkobwata arenge egesusu keria? Egesusu keria nigo kiarenge nechimbero komobua. Enyongo eria ya Thaimi egaichora nere akaba tayare koirana nka. Akarigereria kera ase korende tarochi Angula. Tamanyete ase achiete. Korende namanyete buya buna tabwenerete kogenda nka batari namomura omwabo omoke. Igo agatora enyongo eria akagenda komorigia naende. Agatara,  agatara naende agatara. Omoerio akamorora karaire obonyansi ime magega y'ekegege. Kagendererete gocha ang'e akamoorokia nekiara ase ebikoba biaye buna akire. Ninki gose atakerete akire? Ang'e nabarabu egekundi ki'abasacha bande mbarengeoo batimogete. Abasacha baria nigo babwate obota nenchinsarana amatimo! Thaimi nabo arenge koigwa buna barenge kogamba. "Angula," akamonya,  magega yokoigwa ake igo igoro yabo. "Abamura baria nabaibi. Bachire koiba chiombe chiato nagosamba ekenyoro giato. Inchwo bwango. Goika tominyoke erinde tobaonye bonsi ase ekenyoro. Igo ng'ora ng'ora Thaimi na Angula bagechobanesi koruoo nakominyoka gochia nka."
P3	Kobagochia goika nka sobo,  bakaumerana na isemoke. Nigo arenge koira eng'ombe yaye echi konywa amache. Thaimi akamorangeria. "Minyoka tata moke minyoka! Abanto bande mbare bagocha koiba chiombe chiato nagosamba chinyomba." Isemoke agaonchora eng'ombe eria nakoyetema gochia nka. Egeka ake korua ase barenge,  Thaimi akarora ng'ina moke kagokora egasi mogondo nakomorangeria: Minyoka mama minyoka! Abanto bande mbare bagocha koiba chiombe chiato nagosamba chinyomba." Na ng'ina moke akabogoria obokombe bwaye amo n'omwana oraire akaminyoka gochia nka. Egeka ake korua ase barenge,  Thaimi akarora isekoro kagosogora para kare n'ebunda yabogoretie endagera konyora bagesire. Akamorangeria: Minyoka sokoro minyoka! Abanto bande mbare bagocha koiba chiombe chiato nagosamba chinyomba. Isekoro akabogoria ebagwacho yaye nagosenda ebunda eria kominyoka gochia nka."
P4	Na igo thaimi na momura omwabo bagaika nka sobo. Thaimi akarangeria kera omonto,  "Minyoka,  minyoka. Abanto ngocha bare koiba chiombe na gosamba ekenyoro giato!" Ekenyoro ekegima gekaoboa. Bakaminyoka bosio na magega buna amage ekero ekegege giatachirwe n'echiombe. Tibamanyete ase bakwebisa gose ekibagokora. Ng'ai barenge gochia kobisa chiombe? Ng'ai barenge gochia kobisa Chibando? Ng'ai barenge gochia kwebisa barabu abanyene? Thaimi akaoboa mono. Koruoo akainyora egento gete. Akainyora ase ere na Angula bagachiesire na kwebisa. Ase agaya. Ase atamanyire nonde.
P5	"Nimbwate ase!"Agakuura. Nimanyete ase torabe nomorembe!" Gotatiga banyakenyoro tibachieti komotegerea. Bakabeka eriogi rinyinge. Naki arenge gokora baka abanto bekenyoro bamoigwe? Ninki okorengereria Thaimi akorete? Akabogoria ekonu nagochaka koyekong'onta mono buna arenge konyara. Mbam mbam mbam mbum mbum mbum! Bam Bam Bam Boom Boom Boom Abanyakenyoro bagaterera. Thaimi akarangeria naende,  "Nimbwate ase yokwebisa. Imbwatie." Akabwata Angula okoboko."
P6	"Inchwo togende twensi baka ase omote!" momura omwabo agasungusia omotwe. "Yaya Thaimi. Obwo nobobisi bwaito. Ntobwenereti gotebia onde." "Ee," Thaimi agateba. "Nigo yarenge obobisi. Gotatiga bono nigo tore nobokongu." Taimi na Angula bakaraa abanto bonsi gochia ase omogumo orenge ang'e. Onde taiyo ase abanyakenyoro omanyete nase ki. Ninki gwatoretera igaa? Titokonyara kwebisa igaa," bagateba. Koruo thaimi agatebia ise,  "Ninchwo inkoorokie." Bakarina omogumo oria igoro. Engoro enke nere yarengeoo. Thaimi na ise bagatereria goetera ase engoro eria na gosoa ime yomote oria omonene. Nigo obwate ribaga ime yaye riarenge rinene. "Rakini abanto bonsi tibakonyara gosoa ime igaagoetera engoro eria ensiniini." ise agateba. "Yaya," thaimi agateba. "intango egesire torosie egesoero ase omote oyo." Bagakora igo. Bakarosia egesoero ensemo eyemo yomote oria. Abanto bake bakabogoria endagera nechinyongo. Abande bakareta chimbori,  ching'ondi nechiombe. Bonsi bagasoera ase egesoero keria gochia ime y'omokomoni oria. Negento kiogokumia nkeria buna kera omonto akanyora ribaga."
P7	Omogaso okarimera nse. Gokaba egesunte n'obotuko bogakira kiri naboigo gokenda kabisa. Abaibi baria bagechobanesi gochia ekenyoro keria egesunte ime. Kera omonto goika araire chinsa echi," bagatebania. Ime yomote oria abanyakenyoro bonsi bagategesia na koganya. Ninki gose kiarenge gochia gokorekana? Bakaigwa embeo. Enchara ekabaria. Naboigo bakaoboa sana. Ake igo Thaimi agateba,  "Embeo yaichoire mono. Toute omorero." Akabogoria amagena abere nakoyakong'ontania amo. Chinsase chigaokia obonyansi nomoreero mokeigo ogoka. Ng'ora ng'oora omorero omorabu bweriberera ogoka."
P8	Isiko abaibi baria bakanyagosuka ang'e nekenyoro. Oyomo obo agakura nakoraga omote oria. Omorero orenge gwoka ase omote oria. N'amaiso amotogoro arenge kororekana korwa ase omote nyene. Chimeme chiarabete se chiarenge komena amato. N'erioki rikonya kweringania gochia ase rire igoro. "Amaa bono oria nomoika omobe omonene bwekerage!" bagakura nobwoba. Ritang'ani kabisa omoibi oyomo agaonchoka agatama. Koruoo oyonde – naende oyonde. Omoerio bonsi bagatama. Abanto b'ekenyoro keria Ki'Ombalantu bagakonywa igo.
P9	Magokoro agakira. Selma agakuna risankwa ri'Omokomoni oria. "Igo yaani nomote oria obakonyete," agateba.

images:

illustrations/pages/2685.png
illustrations/pages/2679.png
illustrations/pages/2683.png
illustrations/pages/2686.png
illustrations/pages/2687.png
illustrations/pages/2690.png
illustrations/pages/2691.png
illustrations/pages/2693.png

translations:

English (Original)	The Tree That Saved the Village of Ombalantu	id=2716
English (Translation)	The Tree That Saved the Village of Ombalantu	id=2724
French (Translation)	L’Arbre Qui Sauva Le Village D’Ombalantu	id=12869
Kikamba (Translation)	Muti  Ula Wavonokisye Ndua Ya Ombalantu	id=7156
Kiswahili (Translation)	Mti Ulionusuru Kijiji Cha Ombalantu	id=7158
Luganda (Translation)	Omuti Ogwataasa Abantu B’Embuya	id=7159
Lugbarati (Translation)	Pati Enyati Olivu Niri Ma Azakoopi Ri	id=7160
Maa (Translation)	Olchaní Óítajeúó Iltúng'áná Lé Ombalantu	id=7148
Oluwanga (Translation)	Omusaala Kwaonia Litala Lia Namulungu (Ombalantu)	id=7161
