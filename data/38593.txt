url:	https://africanstorybook.org/reader.php?id=38593&d=0&a=1
id:	38593
title:	Letšatši la Tokologo
author:	Sponono Mahlangu
artist:	Sibusiso Khumalo
lang:	isiNdebele
level:	First paragraphs
lic:	Creative Commons: Attribution 4.0
thumb:	http://africanstorybook.org/illustrations/covers/38593.png
desc:	Letšatši la Tokologo la Afrika-Borwa ke la bokhutšogohle ka di 27 Moranang. Ka letšatši le

page_text:

P1	——Letšatši la tokologo, la di 27 Moranang ke la bokhutšogohle nageng ya Afrika-Borwa.Kanegelo ye e bolela ka letšatši la Tokologo.O tlo kwa ka histori ya lona, le gore goreng le le bohlokwa mo khalentareng.
P2	Afrika-Borwa e hweditše tokologo ka di 27 Moranang 1994.E be e le la mathomo bathobaso ba bouta dikgethong tša Afrika-Borwa.Re keteka mafelelo a kgethologanyo ya merafe, le mathomo a temokrasi.
P3	Temokrasi ke mokgwa wo batho ka moka ba bagolo ba kgonago go bouta.Batho ba bouta le go kgetha baetapele ba mmušo dikgethong.Mmušo wa kgethologanyo ya merafe wa Afrika-Borwa o be o sa dumelele Bathobaso go bouta.
P4	Balwela tokologo ba bantši ba be ba sa kwane le mmušo wa kgethologanyo ya merafe.Nelson Mandela ke molwela tokologo wa go tsebega kudu.O ile a ya kgolegong mengwaga ye 27 ka ge a be a lwela temokrasi.
P5	Melokoloko ya batho e tsogetše mafelong a go bouta ka di 27 Moranang 1994.Lefelo la go bouta ke mo re boutelago gona.Ge re bouta, re kgetha batho ba re nyakago ba eta pele mmušo.
P6	Batho ka moka ba be ba thabetše go bouta dikgethong tša mathomo tša temokrasi Afrika-Borwa.Melokoloko e be e ye ye metelele.Letšatši le be le fiša kudu.Fela batho ka moka ba thabetše tokologo.
P7	Nelson Mandela o gopola letšatši le lebotse le ka kgahlego.Ga a lebale melokoloko ye metelele ya batho ye e bego e bonala mebileng.O re seswantšho se sa dikgetho se ka se tloge monaganong wa gagwe.
P8	Maafrika-Borwa ka moka a mengwaga ye 18 le go feta a ka bouta.Nageng ka bophara, re be re letetše go ya mafelong a go kgetha.Re eme go fihlela bošego, mafelelong ka moka ra kgona go bouta.
P9	Mafelo a go bouta a ile a tswalelwa. Dibouto tša thoma go balwa.Ke nako ya go tseba gore batho ba kgethile mang gore a buše naga.Batho ba dimilione tše 20 ba boutile ka di 27 Moranang 1994.
P10	Mokgatlo wa African National Congress o hweditše dibouto tše dintši kudu.ANC ya thopa dikgetho tša mathomo tša temokrasi!Nelson Mandela e be e le moetapele wa ANC. Ke yena mopresidente wa mathomo wa Afrika-Borwa ya temokrasi.
P11	Mmušo o dirile letšatši la 27 Moranang la bokhutšogohle, gore re kgone go le keteka ngwaga ka ngwaga.Letšatši le le emetše khutšo le poelano.Re le keteka ka go kgobokana ditediamong ka ge le le bohlokwa.Re le keteka ka mmino, direto le dipolelo.
P12	Ka letšatši la tokologo, re hlompha balwela tokologo ba rena.Re keteka bofelo bja kgethologanyo ya merafe.Re keteka ditokelo tša batho ka moka tša go bouta.Ebile re tshepiša le go netefatša tokologo le tekano ya batho ka moka. Ye ke yona temokrasi!
P13	Dikgetho tša Afrika-Borwa di rulaganywa ke Independent Electoral Commission (IEC).IEC e netefatša gore dikgetho tša rena di laetša “tokelo ya boikgethelo”. Na o nagana gore seo se ra goreng?Nyakišiša go ya pele ka mošomo wa mokgatlo wo.
P14	——MošomoNa go diregile eng ka letšatši la 27 Moranang 1994?Goreng letšatši le le le bohlokwa?Gobaneng letšatši la 27 Moranang e le la bokhutšogohle?Na temokrasi ke eng?Ke mang mopresidente wa mathomo wa Afrika-Borwa ya temokrasi?
P15	——Dipuku tšeo di lego mo tlhahlamanong yeLetšatši la PoelanoLetšatši la TokologoLetšatši la BohwaLetšatši la Ditokelo tša BothoLetšatši la BasadiLetšatši la BašomiLetšatši la Baswa
P16	——Pukwana ye ya kanegelo e hlamilwe le go ngwalwa ka Sepedi, bjalo ka projeke ya methopo ya go bala ya Zenex Ulwazi Lwethu.

images:

illustrations/pages/1803000399.png
illustrations/pages/1803000299.png
illustrations/pages/1803000399.png
illustrations/pages/1803000499.png
illustrations/pages/1803000599.png
illustrations/pages/1803000699.png
illustrations/pages/1803000799.png
illustrations/pages/1803000899.png
illustrations/pages/1803000999.png
illustrations/pages/1803001099.png
illustrations/pages/1803001199.png
illustrations/pages/1803001299.png
illustrations/pages/1803001399.png

translations:

English (Translation)	Letšatši la Tokologo	id=38592
isiXhosa (Translation)	Letšatši la Tokologo	id=38594
isiZulu (Translation)	Letšatši la Tokologo	id=38595
Sesotho (Translation)	Letšatši la Tokologo	id=38596
Setswana (Translation)	Letšatši la Tokologo	id=38597
Siswati (Translation)	Letšatši la Tokologo	id=38598
Tshivenda (Translation)	Letšatši la Tokologo	id=38599
Xitsonga (Translation)	Letšatši la Tokologo	id=38600
