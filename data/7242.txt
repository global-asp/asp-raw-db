url:	http://africanstorybook.org/reader.php?id=7242&d=0&a=1
id:	7242
title:	Mosadi Wa Setlhare
author:	Lorato Trok and Maphokane Mapule Mohlamme
artist:	Jemma Kahn
lang:	Setswana
level:	Longer paragraphs
lic:	Creative Commons: Attribution 3.0
thumb:	http://africanstorybook.org/illustrations/covers/7242.png
desc:	Monnamogolo o ne a na le tsotlhe ntle le mosadi. O ne ka jalo a bopa mosadi o e ka nnang wa gagwe ka setlhare. Makolwane a motsana o o mabapi ba ne ba makalela monnamogolo o gore a ka nna le mosadi o montle jaana. Ba ne ba mo utswa mme se sa utlwisa monnamogolo botlhoko thata. Monnamogolo o ne a leka ka tsotlhe go busetsa mosadi wa gagwe gae.

page_text:

P1	Bogologolo tala go ne go le monna yo a neng a humile thata. O ne a na le tshimo ya mmu o o nonneng,  dikgomo,  dinku le dipudi. Fela fa a ntse a gola a simolola go hutsafala,  ka gonne a tlhoka selo se le sengwe fela. O ne a se na mosadi.
P2	Erile a ntse ka fa tlase ga setlhare,  a tlelwa ke mogopolo o montle. Fa a ka se kgone go nna le mosadi,  gongwe a ka itirela ena?
P3	A simolola go bopa mosadi go tswa mo kutung e e tiileng ya setlhare. Fa a fetsa go bopa sefikantswe sa mosadi,  a mo tshwara matlho,  mme one a bulega. A budulela moya mo go ena, mme a phaphama a nna le botshelo.
P4	E ne e le mosadi o montle thata,  bontle bo a iseng a ke a bo bone. O ne a khubama fa pele ga mosadi o,  mme a mo kopa gore e nne mosadi wa gagwe.
P5	A neela mosadi khiba ya mebalabala,  dibaga le kgare ya mo tlhogong,  e le sesupo sa mosadi yo o nyetsweng. A agela mosadi ntlo ka mmu wa seretse le tlhaga tse di neng di tlhoga mo pele ga kutu ya gagwe. "Ke kopa fela selo sele sengwe go wena," a rialo go mosadi wa gagwe. "O se bolelele ope gore o tswa kae."
P6	Go se go ye kae,  masogwana a motse o o mabapi ba simolola go belaela. "Ke ka ga jang gore monnamogolo o a nne le mosadi o montle jaana wa lekgarebe?" Ba ne ba rera go utswa mosadi o. Ka letsatsi lengwe ba ne ba mo utswa mme ba mo isa kwa lesakeng la motse wa bone.
P7	Monnamogolo o ne a utlwa botlhoko thata. A ikutlwa gore a ka se kgone go tshela ntle le ena. Mme a nagana,  "Kgotsa fa nka nna le sengwe sa gagwe nka se hutsafale jaana." Ka jalo a romela maeba a gagwe go ya go mmatla,  go re a mo opelele,  a tlise sengwe sa gagwe ko go ena.
P8	Erile ba mo fitlhela,  ba mo opelela ka mantswe a a monate a dinonyane. Mosadi wa setlhare,  mosadi wa setlhare O o bontle jo bo gaisang Re romilwe ke monna wa gago Go re re boe le khiba ya gago!
P9	A ba fa khiba ya gagwe,  ba fofela godimo ga dithaba,  godimo ga dinoka,  ba boela go monna wa gagwe. O ne a baya khiba mo sefatlhegong sa gagwe mme a gomotsega go le gonnye.
P10	Fela tlhologelelo ya gagwe ga e a ka ya fela. A boela gape a roma maeba a gagwe go re a ye go mo opelela. Mosadi wa setlhare,  mosadi wa setlhare Yo o bontle jo bo gaisang. Monna wa gago o re romile Go re boe le kgare ya gago ya tlhogo!
P11	O ile a tshwara kgare ya tlhogo mme a tlhologelela mosadi wa gagwe yo a leng kgakala kwa lesakeng la baditšhaba. Morago ga sebakanyana,  a bitsa maeba a gagwe gape. Tsamayang lo ye kwa go ene mme lo mo opelele. Mosadi wa setlhare,  mosadi wa setlhare Yo o bontle jo bo gaisang Monna wa gago o re romile Go re re buse Botshelo jwa gago!
P12	Ba boela morago lebaka la boraro. Ba ile ba tsorama mo godimo ga magetla a gagwe. Fa ba ntse ba opela,  nonyane e nngwe le e nngwe e ne ya ntsha leitlho la gagwe. A boela a fetoga sefikantswe gape. Matsogo le maoto a gagwe a wa. Ga latela tlhogo. Mme a wela fa fatshe.
P13	Ka iketlo monna wa gagwe a tsenya kutu ya gagwe mo nokeng. O ile a mo emisa ka metswi ya gagwe mo metsing. Mmu le letsatsi di ile tsa mo nontsha,  mme a boela a mela ditlhatsana gape.
P14	Fa go le phefo,  ditlhare di hema ka boitumelo. Fela jaaka mosadi a tlhologeletse monna wa gagwe.

images:

illustrations/pages/2580.png
illustrations/pages/2584.png
illustrations/pages/2585.png
illustrations/pages/2583.png
illustrations/pages/2586.png
illustrations/pages/2587.png
illustrations/pages/2588.png
illustrations/pages/2589.png
illustrations/pages/2590.png
illustrations/pages/2591.png
illustrations/pages/2592.png
illustrations/pages/2581.png
illustrations/pages/2582.png
illustrations/pages/2593.png
illustrations/pages/2580.png

translations:

Aringati (Translation)	Ife Ũkú Ru Rĩ	id=7527
English (Original)	The Tree Wife	id=2595
isiXhosa (Translation)	Inkosikazi Eyenziwe Ngomthi	id=3137
isiZulu (Translation)	Unkosikazi Oyisihlahla	id=3138
isiZulu (Adaptation)	Unkosikazi Oyisihlahla	id=14188
Kikamba (Translation)	Kiveti Kya Muti	id=3139
Kiswahili (Translation)	Mke Mti	id=3140
Luganda (Translation)	Omukazi Eyava Mu Muti	id=3141
Lugbarati (Translation)	Oku Pati Ru Ri	id=2712
Lumasaaba (Translation)	Umukhasi We Mu Kusaala	id=7243
Lunyole (Translation)	Omuhasi Womu Musaala	id=3142
Maa (Translation)	Enkitók Naguatúno	id=2816
Oluwanga (Translation)	Omukhasi Musala	id=3143
Sepedi (Translation)	Mosadi Wa Sehlare	id=7244
Sesotho (Lesotho) (Translation)	Mosali Oa Sefate	id=3144
Sesotho (Lesotho) (Translation)	Mosali Oa Sefate	id=10370
