url:	http://africanstorybook.org/reader.php?id=18323&d=0&a=1
id:	18323
title:	Mutukana We a Vha a Sa Funwi Nga Muthu
author:	Ramikosi Gudani
artist:	Wiehan de Jager
lang:	Tshivenda
level:	First paragraphs
lic:	Creative Commons: Attribution 4.0
thumb:	http://africanstorybook.org/illustrations/covers/18323.png
desc:	 Mutukana wa u vhifha o ya  ḓakani  u toda mudzi we mukegulu a sa pfeseseiho a thembisa u u shumisa u nakisa  Mutukana uyo.

page_text:

P1	Tshiṅwe tshifhinga ho vha hu na muṅwe mutukana we a vha o vhifha lwe a vha a sa funwi na nga muthu. Na vhabebi vhawe zwavho. Hayani o vha a tshi dzula a eṱhe a tshi vhona thelevishini.
P2	E tshikoloni,  o vha a tshi dzula e eṱhe vhaṅwe vhana vha tshi khou tamba.
P3	O vha a tshi salela murahu ha vhaṅwe vhatukana musi vha tshi ya u lisa kholomo. Vho vha sa ṱoḓi u amba nae.
P4	Ḽinwe ḓuvha a humbula u shavha hayani. A tshimbila a vhuya a swika ḓakani la zwifho. A thoma u pfa a na nyofho,  fhedzi a ḓi khuthadza ngauri a huna ane a ḓo amba nae. Ngauri a huna ano mufuna.
P5	O vha a tshi vho dzhena afho ḓak an musi gegulu ḽa u vhifha ḽi tshi mob ḓi thunyu! Ḽa mu lumelisa ḽa vhudzisa uri ngani a tshi dzhena ḓakani ḽi of hisaho. Mutukana zwo mu akhamadza upfa muthu a tshi amba nae. O vhudza gegulu ḽia uri ha yi fhethu. Sa izwi a sa funwi nga muthu.
P6	Gegulu ḽa muvhudzisa arali a tshi ṱoḓa thuso. Nga u ṱavhanya a mbo ḓi,  "ee." Gegulu ḽia ḽa mbo ḓi ri phanḓa ha musi ḽi tshi muthusa,  ḽi ṱoḓa a tshi ḽi nanzwa tshifhaṱuwo tshaḽo u swikela ḽi tshi naka.
P7	Mutukana ho vha husina zwe a vha a tshi nga ita uri a wane thuso. A ṋanzwa malanga kha maṱo a gegulu,  a tzwonzwazwa na maduda ningoni,  a ṋanzwa na makunzu nḓevhenei. A ṋanzwa na tshifhatuwo tshaḽo tsha naka.
P8	Mukegulu vha mulivhuwa. Vhari,  "u ḓo wana zwithu zwavhuḓi afho ḓakani,  fhedzi u songo dzhia na tshithihi tsha izwo zwithu. Iwe dzhia fhedzi mudzi une wa ḓo u wana."
P9	Mutukana a gidima,  a tshi ṱoḓa u vhona zwithu zwire afho ḓakani. A sa athu sunguvhela ḓakani,  mukegulu vha muvhidza. Vhari, "Mutukana! Vhuya murahu!" A humela murahu. A dovholola,  "U songo dzhia na tshithihi tsha zwithu zwavhuḓi ḓakani. Vhuisa fhedzi mudzi une wa ḓo u wana." Mutukana a tenda a kona u gidima.
P10	A sathu sunguvhela ḓakani,  a pfa ipfi ḽi tshi ri " Mutukana! Vhuya murahu!" A thoma u pfa o ḓaḓa a tshiri mukegulu avha vha ṱoḓani. A gidimela murahu hafhu. Mukegulu ari"U ḓo wana zwithu zwinzhi zwavhuḓi ḓakani. Iwe vhuisa fhedzi mudzi une wa ḓo u wana."  Mutukana a tenda a kona u gidima.
P11	A tshi to sunguvhela ḓakani,  a pfa ipfi ḽi tshi ri " Mutukana! Vhuya murahu!" a ḓi dovha a vhuyelela murahu kha mukegulu. Mukegulu ari "thetshelesa nṋe. Vhuisa fhedzi mudzi une wa ḓo u wana. U songo dzhia zwṅwe zwine wa do zwi wana ḓakani."  Mutukana o vha o no dinalea nga ndovhololo. A gidimela ḓakani.
P12	O novha ḓakani a ṱangana na nkho yo ḓala nga tshelede. A dzhiya tshelede a i dzhenisa tshikwamani. Zwezwo fhedzi a mbo ḓi humbula zwe mukegulu vha amba zwone. A bvisa tshelede tshikwamani a i humisela nkhoni.
P13	A ya phanda na u tshimbila. A vhona zwiambaro zwiswa zwa u naka. A bvula zwiambaro zwawe a ambara izwo zwiswa. A mbo ḓi humbula zwe mukegulu vha amba. A mbo ḓi zwi bvula zwiḽa zwiswa a ambara madzanganda awe a kale.
P14	Henefho tsini a mbo vhona mudzi. Wo vha wo kongonyala nga duvha. A ḓi vhudzisa zwine mukegulu vha nga vha vho humbula uri a nga ita nga uyo mudzi. Tsini na mudzi,  ho vha hu na ndilo ya zwiḽiwa. Zwiḽiwa zwi tshi nukhelela na mutukana o vha ono farwa nga ndala. O pfa a sa koni u ḓi thivhela uri a si ḽe.
P15	Musi a tshi to fhedza a humbula maipfi e mukegulu a muvhudza. Mukegulu vhori a dzhie fhedzi mudzi. A rembuluwa a sedza mudzi,  fhedzi ha ngo tsha kona u u vhona hafhu.
P16	Mutukana a bva ḓakani o dinalea. A humela murahu u vhudza mukegulu zwo iteaho. Fhedzi a wana mukegulu vho ṱuwa.

images:

illustrations/pages/7991.png
illustrations/pages/9191.png
illustrations/pages/7987.png
illustrations/pages/7988.png
illustrations/pages/7989.png
illustrations/pages/7990.png
illustrations/pages/7991.png
illustrations/pages/7992.png
illustrations/pages/7993.png
illustrations/pages/7994.png
illustrations/pages/7995.png
illustrations/pages/7996.png
illustrations/pages/7997.png
illustrations/pages/7998.png
illustrations/pages/7999.png
illustrations/pages/8000.png
illustrations/pages/8001.png

translations:

ChiTonga (Translation)	Musankwa Watakali Kuyandwa Amuntu	id=18651
CiNyanja (Translation)	Munyamata Wamene Sanali Kukondedwa	id=18660
English (Translation)	The Boy Who Nobody Loved	id=9208
French (Translation)	Le Garçon Que Personne N’Aimait	id=10158
IciBemba (Translation)	Umulumendo Uo Abantu Baashatemenwe	id=18694
isiXhosa (Translation)	Inkwenkwana Eyayingathandwa Mntu	id=17503
isiZulu (Original)	Umfana Owayengathandwa Muntu	id=9207
Kiswahili (Translation)	Mvulana Aliyechukiwa Na Wote	id=12600
Lumasaaba (Translation)	Umusooleli Abe Isi Buli Muundu Akhakana Ta	id=11891
Ng’aturkana (Translation)	Edia Lope Aminae	id=12690
Oluwanga (Translation)	Omusiani Owa Buli Omundu Yaloba	id=13020
Portuguese (Translation)	O Menino De Que Ninguém Gostava	id=15806
Setswana (Translation)	Mosimane Yo O Neng a Sa Ratiwe Ke Batho	id=16590
Setswana (Translation)	Mosimane Yo O Neng a Sa Ratiwe Ke Batho	id=17645
SiLozi (Translation)	Mushimani Yanasalatwi Ki Mutu	id=18739
