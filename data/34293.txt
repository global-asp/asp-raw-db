url:	https://africanstorybook.org/reader.php?id=34293&d=0&a=1
id:	34293
title:	Avhele  na mpopi wa khaladzi awe
author:	Ndivhuho Mutsila
artist:	Jesse Breytenbach
lang:	Tshivenḓa
level:	Longer paragraphs
lic:	Creative Commons: Attribution 4.0
thumb:	http://africanstorybook.org/illustrations/covers/34293.png
desc:	Tshiṱori tshi no rudza mbilu tshi no amba nga khaladzi na khaladzi

page_text:

P1	Ho vha hu na mutukana a no pfi Avhele. Avhele o ḓiitela tshikurukuru tshawe. @  @Fhedzi o vha a si na mureili wa itshi tshikurukuru tshiswa. A amba na khaladzi awe Meri a ri, "Ndi khou ṱoḓa muthu wa u ḓiraiva tshikurukuru tshanga. Mpheni mpopi waṋu ndi u dzudze kha tshikurukuru sa ḓiraiva."
P2	Fhedzi Meri a ri, "Hai, ndi mpopi wanga." Musi Meri a tshi hana na mpopi wawe, Avhele a sinyuwa nga maanḓa. A mbo ḓi ri uḽa mpopi khaṱha! A u kokodza. @@Meri na ene-vho a u kokodza nga tshiḽa tshiṅwe tshanḓa. Avhele a kokodza na Meri a kokodza-vho. Tshukhwi, tshiḽa tshanḓa tsha mpopi tsha mbo ḓi ṱhukhu!
P3	Meri a gidimela ha mme awe a tshi khou lila. "Kha vha vhone Mma," ndi ene a no ralo, "Avhele o kokodza mpopi wanga nga tshanḓa zwino tsho mbo ḓi ṱhukhuwa. O vha a tshi khou ṱoḓou u dzudza kha tshikurukuru tshawe ngeno nṋe ndi tshi khou ṱoḓou tamba ngawo."
P4	Mme avho vha thoma u humbula uri vha nga laṱisa hani Avhele uri a si tsha kwama thoyi dza khaladzi awe. Vha ḓelwa nga muhumbulo.@@Vha mbo ḓi ya kha khonani yavho ya dokotela vhe na mbudziso, "Kha vha ḓo thusa-vho." @@"Ndi vha thusa nga mini khonani yanga?" ndi Vho Dokotela vha tshi vhudzisa.
P5	"Avhele u khou dina ano maḓuvha. O ṱhukhula tshanḓa tsha mpopi wa khaladzi awe. A zwi itiwi hezwo zwithu." @@"Matshelo ndi ḓo ri a ḓise mpopi fhano u itela uri vhone vha vhuyedzedze tshanḓa tshawo."
P6	"Vhone vha mu vhudze uri a vha badele ngauri vho ita mushumo. Ha na tshelede, zwino vha ri a lifhe nga u ṱanzwa heḽiḽa ḽigoloi ḽavho ḽa kale ḽi no dzula ḽi na buse," hu amba mme a Avhele.@@Avha khonani vha tou fa nga zwiseo vha ri, "Ee–ee! Zwi ḓo shuma hezwo."
P7	Mme a Avhele vha humela hayani. Vha swika vha ri kha Avhele, "Musi ni tshi lwala kana no huvhala ni ya ngafhi?" Avhele a fhindula, "Musi ndi tshi lwala kana ndo huvhala, ndi fanela u ya ha dokotela."@@Mme a Avhele vha ri khae, "No vhaisa mpopi wa muthu, zwino u iseni ha dokotela."
P8	Avhele a mbo isa mpopi ha dokotela. "Hoyu mpopi wo vhaisalesa. Mme anga vho ri ndi u ḓise ha vhone @Vho Dokotela, vha nga rungelela tshanḓa tshiswa?"@  @Vho Dokotela vha tenda. Vha zwi kona u rungelela tshanḓa tshiswa.
P9	Vho Dokotela vha ri kha Avhele, "Mpopi u na tshanḓa tshiswa. Ni tea u mmbadela. Ni na vhugai?"@@Avhele a tshi fhindula a ri, "Ndi khou tou humbela wee Vho Dokotela, nṋe a thi na tshelede. Ndi nga si kone u vha badela."
P10	Vho Dokotela vha ri, "Zwo luga! A thi ri a ni na tshelede? Ḽigoloi ḽanga ḽi na tshika! Mmbadeleni nga u ḽi ṱanzwa."@  @Avhele a dzhia maḓi nga bakete na labi ḽo kunaho. O ṱanzwa ḽigoloi iḽi ḽa tshika tshifhinga tshilapfu nga maanḓa.
P11	Ndi fhaḽa-ha Avhele a tshi humisela mpopi kha Meri. Meri a takala nga maanḓa a ri kha Avhele, "Khaladzi anga wa u luga! Ndo livhuha no vhuyedzedza mpopi wanga."@@"Khaladzi anga, ni mpfarele nge nda sinyuwa nda ni vhaisa mbilu," ndi Avhele a no ralo.
P12	U bva ḽeneḽo ḓuvha, Avhele ha ngo tsha dovha a dzhia zwithu zwa khaladzi awe. Nahone o lingedza nga nḓila dzoṱhe u sa mu sinyutshela.@@Avhele a elelwa uri zwo dzhia tshifhinga tshilapfu u ṱanzwa ḽigoloi ḽa Vho Dokotela ḽihuluhulu, ḽa tshika. A vho kona u ḓivha uri u sinyuwa wa tshinya zwithu a zwi vhuyedzi na luthihi.

images:

illustrations/pages/25399.png
illustrations/pages/25393.png
illustrations/pages/25394.png
illustrations/pages/25395.png
illustrations/pages/25396.png
illustrations/pages/25398.png
illustrations/pages/25397.png
illustrations/pages/25399.png
illustrations/pages/25400.png
illustrations/pages/25401.png
illustrations/pages/25402.png
illustrations/pages/25403.png
illustrations/pages/25404.png

translations:

Afaan Oromo (Translation)	Abeeliif Ashaangulliitii Obboleettii isaa	id=35504
Afrikaans (Translation)	Abel en sy sussie se pop	id=37755
Amharic (Translation)	አቤልና የእህቱ አሻንጉሊት	id=21583
Amharic (Translation)	አቤልና የእህቱ አሻንጉሊት	id=21585
Chichewa (Translation)	Abel ndi chidole cha mchemwali wake	id=34950
Chinkhonde (Translation)	Abelo ni cidoli ca mulumbu wake	id=34984
Chitonga (Malawi) (Translation)	Abelu ndi chidoli chamuzichi waki	id=35009
Citumbuka (Translation)	Abel na mwanchi wamdumbu wakhe	id=35036
Ciyawo (Malawi) (Translation)	Abelo ni cidole ca alumbu ŵawo	id=35060
Ellomwe (Malawi) (Translation)	Abel na echidolle ya murokoriye	id=35094
English (Original)	Abel and his sister's doll	id=21513
English (Adaptation)	Abel and his sister's doll (Colour-in)	id=21518
French (Translation)	Abel et la poupée de sa sœur	id=33148
isiXhosa (Translation)	U-Abheli nonodoli kadade wabo	id=37838
isiZulu (Translation)	U-Abel nonodoli kadadewabo	id=37717
Kanuri (Translation)	Ngwalimi-a Fero Karamabe Yanzǝganabe-a	id=32287
Khoekhoegowab (Translation)	Abeli tsî ǃgâsas di popis tsîra xa	id=24666
Kinyarwanda (Translation)	igikinisho cya mushiki wa Abeli	id=23375
Kiswahili (Translation)	Abeli na mwanasesere wa dadake	id=34487
Luganda (Translation)	Abelli ne dolle ya mwanyinaze	id=23013
Lugwere (Translation)	abel ne ekidole ekya mwonyoko weh	id=23826
Lusoga (Translation)	Aberi ni dole wa mwaninha	id=24879
Lusoga (Translation)	Abeli ni doli wa'mwanhinha	id=31009
Oshikwanyama (Translation)	Abel nokapopifa kamumwaina	id=24148
Oshindonga (Translation)	Abel nokapopitha koka mwaina kadhona ke	id=23906
Otjiherero (Translation)	Abel no mbopi jomute kue	id=24176
Rukwangali (Translation)	Abel nosipopisa sampanzendi	id=31496
Runyankore (Translation)	Abeeri Na Dolle Ya  Mwine Nyina	id=24026
Sepedi (Translation)	Abele le mpopi wa sesi wa gagwe	id=33457
Sesotho (Lesotho) (Translation)	Abele le popi ea ausi oa hae	id=36336
Sesotho (South Africa) (Translation)	Abele le popo ya ausi wa hae Palesa	id=33369
Siswati (Translation)	Abel namdoli wadzadzewabo	id=33394
Xitsonga (Translation)	Hlanganani na n'wampopi	id=34160
