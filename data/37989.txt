url:	https://africanstorybook.org/reader.php?id=37989&d=0&a=1
id:	37989
title:	Muvhuḓa na Pheṋe vhe lwendoni
author:	Muofhe Ivy Mudzielwana
artist:	Muofhe Ivy Mudzielwana
lang:	Tshivenḓa
level:	First paragraphs
lic:	Creative Commons: Attribution 4.0
thumb:	http://africanstorybook.org/illustrations/covers/37989.png
desc:	Khonani ndi mavhulaise

page_text:

P1	Kale-kale Muvhuḓa na Pheṋe zwo vhuya zwa rambiwa tshimimani tsha mbingano shangoni ḽa kulekule, he vha farisana nḓila vha tshi ya hone, lune vha tshi ṱanga ulwo lwendo vha fanela u hwala mbuvha.
P2	Phukha dzoṱhe dzo vha dzo rambiwa munyanyani@@Sa vhahura avha vhavhili vho ṱanga ulwo lwendo vhoṱhe. Izwo muvhuḓa wo zwi nyala. Wa vhamba maano a u ḽi sunda uri ḽi sa swike munyanyani.@@Pfeṋe ḽo tenda musi muvhuḓa u tshi ri vha laṱe mbuvha
P3	Vho tendelana u posa mbuvha tivhani,muvhuḓa u tshi posa pfeṋe ḽi bonye maṱo, zwa ralo na kha muvhuḓa.@@Ho thoma muvhuḓa, hone a wo ngo laṱa mbuvha, wo doba tombo wa posa maḓini.@@Pfeṋe u pfa tuṅwi ḽa posa yaḽo ḽa i ṱalela i tshi ṋuvhela
P4	Vho bvela phanḓa na lwendo, vhoṱhe vha neta na nḓala,vha awela saizwi lwendo lu tshe lulapfu. Zwo mangadza pfeṋe mbuvha i tshi bva.@@Pfeṋe ḽa vhudzwa uri,"A ri laṱi zwiḽiwa ngauri hetsho tshifhinga a ri na nḓala ngauri nḓala ndi mbetshelwa"
P5	Pfeṋe ḽo sinyutshela u tenda u laṱa mbuvha.@@Wo fhembeledza pfeṋe wa ri wone u na zwilonda zwa thumbuni, zwa vuwa pfeṋe ḽa pfa mukosi wa vhuṱungu ḽi gidime ḽi ke maṱari a mututulwa u shenge zwi dzike.@@Muvhuḓa wo ḽa',lwendo lwa bvela phanḓa
P6	Munyanya wo takadza vhukuma. Ha avhiwa tshiswiṱulo, vha tshi thoma u ḽa, wa ṱavha mukosi, aḽa malangane.@@Pfeṋe ḽa gidimela u ṱoḓa mushonga@@U vhuya ,ḽa wana muvhuḓa wo ḽa zwiḽiwa zwaḽo; hapfi,"Ḽi songo sia zwiḽiwa zwo avhiwa ḽi na nḓala"
P7	Nga mbiti na u sa kholwa, ḽa ḓiposa fhasi ḽo honelwa na maneto, ḽo sinyuwa na nḓala. Ḽa ḓivhona sa tsilu ngangoho.
P8	Mashudu-mavhi pfeṋe ḽo vho ḓo kolelwa na u seiwa nga dziṅwe phukha, dza vhuya dza balangana, na ṋamusi phukha dzi laya vhana na vhaḓuhulu, uri vha songo tenda u itwa matsilu nga khonani.

images:

illustrations/pages/31330201.png
illustrations/pages/31330202.png
illustrations/pages/31330203.png
illustrations/pages/31330204.png
illustrations/pages/31330205.png
illustrations/pages/31330206.png
illustrations/pages/31330207.png
illustrations/pages/31330208.png
illustrations/pages/31330209.png

translations:

