url:	https://africanstorybook.org/reader.php?id=34259&d=0&a=1
id:	34259
title:	Ngundo i bvaho kha khotsi
author:	Tshedza  Tlhako
artist:	Adonay  Gebru
lang:	Tshivenḓa
level:	First paragraphs
lic:	Creative Commons: Attribution 4.0
thumb:	http://africanstorybook.org/illustrations/covers/34259.png
desc:	Ni humbula mini nga ngeletshedzo i bvaho kha Khotsi a Abula? (Hetshi tshiṱori tsho itwa kha khoso ya u thoma zwiṱori kha ḽaiburari ya Ras Abebe ngei Debre Birhan nga Shundunthule 2018).

page_text:

P1	Muvhunduni ho vha hu na mutukana ane dzina ḽawe ḽa pfi Abula. @@O vha a sa funi u vhala kana u vula na bugu zwayo. O vha e mugudiswa a bvafhaho. O vha a tshi ḓifara nga nḓila i si yavhuḓi.
P2	Abula o tswa tshelede ya mme awe uri a renge maḽegere. Naho vha dzumba tshelede yavho, o vha a tshi i wana a i dzhia. @@Nga murahu ha u ḽa maḽegere oṱhe, Abula o vha a tshi tamba na khonani dzawe.
P3	Nga murahu ha tshifhinga, Abula o litsha u ya tshikoloni. O vha a tshi tamba ḓuvha ḽoṱhe, a vhuya hayani nga madekwana. @@Mme a Abula vho mbo ḓi zwi ṱhogomela nahone zwa vha vhilaedzisa.
P4	Mme a Abula vha ri, "Ṅwana washu ha ḓifari zwavhuḓi. A thi vhoni uri u kha ḓi ya tshikoloni. U dovha a tswa tshelede yanga." @@Khotsi awe vha humbula nḓila ya khwinesa ya u shandula vhuḓifari ha Abula.
P5	Vha amba na mufumakadzi wavho vha ri, "Tshifhingani tshi ḓaho, dzumbani tshelede yaṋu kha masiaṱari a bugu. Ha vuli bugu, nga zwenezwo tshelede i ḓo vhulungea henefho."
P6	Nga ḓuvha ḽi tevhelaho, Abula a ṱoḓana na tshelede ya mme awe. A i ṱoḓa fhethu hoṱhe fhedzi a si i wane. @@A khetha u ya makete wa tsini uri a wane tshelede.
P7	Khotsi awe vha vhona hune Abula a khou ya hone. @@Vha ri, "Ṅwana'nga, ndi a ḓivha uri ndi ngani u tshi khou ya makete. Dzhena nga ngomu nḓuni u sedze tshelede nga ngomu dzibuguni."
P8	Abula o vha o mangala, fhedzi a dzhena a i sedza kha dzibuguni. @@A wana tshelede ye mme awe vha vha vho i dzumba.
P9	Nga ḓuvha ḽi tevheaho, a dovha a sedza dzibuguni. Fhedzi ho vha hu si na tshithu tsho dzumbiwaho. @@A ya kha khotsi awe a vha vhudzisa uri ndi ngani hu si na tshelede dzibuguni.
P10	Khotsi awe vha sea nahone vha mu fhindula, "Ṅwana'nga, u khou ṱoḓa u wana tshelede yo linganaho u renga maḽegere?" @@Abula a fhindula, "Ee, baba."
P11	Khotsi awe vha ri, "Kha nthetshelese zwavhuḓi. Kha vhale bugu dzawe nahone a ye tshikoloni. U ḓo vhuyelwa vhukuma nga hedzo bugu. A songo neta." @@Abula a fhindula, "Fhedzi baba, u vhala ndi mushumo u konḓaho. Bugu dzi a bora."
P12	Lwa tshifhinga tshilapfu, khotsi a Abula vho vha vho sokou ṅoo! Vho vha vha tshi khou humbula nḓila ya u ṱuṱuwedza murwa wavho. @@Nga murahu vha ri kha Abula, "Kha ri vhale roṱhe. Ndi ḓo u thusa u wana lupfumo dzibuguni."

images:

illustrations/pages/27719.png
illustrations/pages/27708.png
illustrations/pages/27709.png
illustrations/pages/27710.png
illustrations/pages/27711.png
illustrations/pages/27712.png
illustrations/pages/27713.png
illustrations/pages/27714.png
illustrations/pages/27715.png
illustrations/pages/27716.png
illustrations/pages/27717.png
illustrations/pages/27718.png
illustrations/pages/27719.png

translations:

Amharic (Translation)	የአባት ምክር	id=33952
Babanki (Translation)	Jì a tìʼ wàyn ə tyiftə wàyn fa tsu	id=36934
ChiNdau (Translation)	Mukororo ongwadzwa ndibaba.	id=37932
English (Original)	A father's lesson	id=31944
French (Translation)	La leçon d'un père	id=33155
isiNdebele (Translation)	Isifundo sakababa	id=35239
Kinyarwanda (Translation)	Inama z' umubyeyi	id=32137
Kiswahili (Translation)	Mvumilivu hula mbivu	id=32070
Kom (Translation)	Iye'i i bò wàyn	id=40129
Ng’aturkana (Translation)	Ng'akitatamet ka'Apa	id=33390
Oshikwanyama (Translation)	Oshihongwa sha Tate	id=37060
Otuho (Translation)	Ettiyeni ônô mônyê	id=36300
Portuguese (Translation)	Uma lição de pai	id=40079
Setswana (Translation)	Thuto ya ga rre	id=34763
Siswati (Translation)	Sifundvo sababe	id=34479
Spanish (Translation)	Una lección de Papá	id=36421
Tiv (Translation)	Ayom a Wan a Ter	id=36790
Wolaita (Translation)	Awa Timirtiya	id=32315
Xitsonga (Translation)	Dyondzo ya tatana	id=34333
