url:	http://africanstorybook.org/reader.php?id=12600&d=0&a=1
id:	12600
title:	Mvulana Aliyechukiwa Na Wote
author:	Brigid Simiyu
artist:	Wiehan de Jager
lang:	Kiswahili
level:	Longer paragraphs
lic:	Creative Commons: Attribution 4.0
thumb:	http://africanstorybook.org/illustrations/covers/12600.png
desc:	Mvulana aliyekuwa na sura mbaya anaenda msituni kutafuta mzizi wa kipekee ambao mwanamke mkongwe wa kiajabu anaahidi utamwezesha kuwa wa kupendeza. Kule msituni anakumbwa na majaribu mengi.

page_text:

P1	Hapo zamani za kale,  kulikuwa na mvulana mwenye sura mbaya sana. Hakupendwa na yeyote,  hata wazazi wake. Hata nyumbani,  aliketi peke yake wengine walipotazama runinga.
P2	Shuleni pia aliketi peke yake watoto wengine walipokuwa wakicheza.
P3	Walipokwenda kuwaleta mifugo,  yeye alitembea nyuma yao. Watoto wengine hawakutaka kutembea pamoja naye.
P4	Alijua kuwa hakuna aliyemtaka wala kuzungumza naye. Siku moja aliamua kutoroka,  lakini hakujua pa kwenda. Alitembea hadi kwenye msitu na kuanza kuogopa.
P5	Alipokaribia msituni,  alikutana na bibi mkongwe. Alikuwa mchafu na mwenye sura mbaya. Bi Kizee alimsalimia na kumuuliza,  "Unafanya nini katika msitu huu wa kuogofya?" Mvulana alishangaa kuzungumziwa na Bi Kizee. "Ninakwenda popote. Hakuna yeyote anipendaye wala kunizungumzia." Alimwambia Bi Kizee.
P6	Mi Kizee alimuuliza ikiwa angehitaji usaidizi. "Ndiyo." Alijibu haraka. Bi Kizee alimwambia,  "Kabla sijakusaidia,  nataka ulambe uso wangu hadi uwe wa kupendeza."
P7	Mvulana alikubali kuulamba uso wa Bi Kizee yule ili asaidiwe. Aliulamba uso wa Bi Kizee kuanzia machoni,  akamfuta kamasi puani na kumtoa nta masikioni. Aliulamba uso wa Bi Kizee hadi ukapendeza.
P8	Uso wa Bi Kizee ulimetameta na akamshukuru. Alisema,  "Humu msituni utapata vitu vingi vya ajabu,  lakini usichukuwe chochote ila tu mzizi utakaoupata."
P9	Mvulana alitamani sana kuviona vitu vyote vya ajabu. Kabla hajaingia msituni,  Bi Kizee alimwita,  "Hebu,  rudi hapa!" "Niko hapa!" Mvulana alisema. Bi Kizee alimuuliza,  "Ulisikia nilichosema? Msituni,  utapata vitu vingi vya ajabu,  lakini usichukuwe chochote ila tu mzizi utakaoupata."  Mvulana aliitikia na akakubaliwa kuingia msituni.
P10	Alipoanza kukimbia kwenda msituni,  alisikia sauti,  "Wewe,  rudi hapa!" Mvulana hakujua alichotaka yule Bi Kizee. Akarudi. Bi Kizee alimwambia,  "Sina hakika kama umenielewa. Nimesema,  utapata vitu vingi vya ajabau msituni,  lakini usichukuwe chochote ila mzizi utakaoupata." Mvulana aliitikia na kisha akakimbilia msituni.
P11	Mara tu alipoingia msituni,  aliisikia sauti ya Bi Kizee tena,  "Rudi hapa!" Mvulana alijaribu kuipuuza,  lakini sauti ikaendelea kumwita. Aliamua kurudi tena kwa yule Bi Kizee. Bi Kizee akasema,  "Sina uhakika utatenda kama ninavyokwambia. Utapata vitu vingi vya ajabu msituni,  lakini usichukuwe chochote ila tu mzizi utakaoupata." Mvulana alianza kuudhiwa na marudio haya. Alikimbia hadi msituni.
P12	Mle msituni,  aliliona bakuli lililojaa fedha tele. Alizichukuwa na kuziweka mfukoni. Mara akakumbuka alichoambiwa na Bi Kizee. Pole pole,  alizitoa fedha mfukoni na kuzirejesha kwenye bakuli.
P13	Kisha akatazama karibu naye akaona nguo mpya nzuri. Akavua nguo alizokuwa nazo na kuvaa zile mpya. Halafu akakumbuka aliyoambiwa na Bi Kizee. Haraka,  akazivua zile nguo mpya na kuvaa alizokuwa nazo.
P14	Alipotazama hapo kando,  aliuona mzizi! Ulikuwa umenyauka kutokana na jua. Akajiuliza,  "Bi Kizee atafaidikaje na mzizi huu?" Juu ya mzizi,  palikuwa na bakuli la chakula kilichonukia. Mvulana akahisi njaa. Hakuweza kujizuia kukila.
P15	Ghafla,  akakumbuka alichoambiwa na yule Bi Kizee! Alikumbuka aliambiwa auchukuwe mzizi tu. Alianza kuutafuta mzizi,  lakini hakuupata.
P16	Akiwa ameudhika,  alirudi kumwambia yule Bi Kizee kilichotokea.  Bi Kizee tayari alikuwa ameenda zake.

images:

illustrations/pages/7991.png
illustrations/pages/9191.png
illustrations/pages/7987.png
illustrations/pages/7988.png
illustrations/pages/7989.png
illustrations/pages/7990.png
illustrations/pages/7991.png
illustrations/pages/7992.png
illustrations/pages/7993.png
illustrations/pages/7994.png
illustrations/pages/7995.png
illustrations/pages/7996.png
illustrations/pages/7997.png
illustrations/pages/7998.png
illustrations/pages/7999.png
illustrations/pages/8000.png
illustrations/pages/8001.png

translations:

ChiTonga (Translation)	Musankwa Watakali Kuyandwa Amuntu	id=18651
CiNyanja (Translation)	Munyamata Wamene Sanali Kukondedwa	id=18660
English (Translation)	The Boy Who Nobody Loved	id=9208
French (Translation)	Le Garçon Que Personne N’Aimait	id=10158
IciBemba (Translation)	Umulumendo Uo Abantu Baashatemenwe	id=18694
isiXhosa (Translation)	Inkwenkwana Eyayingathandwa Mntu	id=17503
isiZulu (Original)	Umfana Owayengathandwa Muntu	id=9207
Lumasaaba (Translation)	Umusooleli Abe Isi Buli Muundu Akhakana Ta	id=11891
Ng’aturkana (Translation)	Edia Lope Aminae	id=12690
Oluwanga (Translation)	Omusiani Owa Buli Omundu Yaloba	id=13020
Portuguese (Translation)	O Menino De Que Ninguém Gostava	id=15806
Setswana (Translation)	Mosimane Yo O Neng a Sa Ratiwe Ke Batho	id=16590
Setswana (Translation)	Mosimane Yo O Neng a Sa Ratiwe Ke Batho	id=17645
SiLozi (Translation)	Mushimani Yanasalatwi Ki Mutu	id=18739
Tshivenda (Translation)	Mutukana We a Vha a Sa Funwi Nga Muthu	id=18323
