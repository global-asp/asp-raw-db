url:	http://africanstorybook.org/reader.php?id=2391&d=0&a=1
id:	2391
title:	Shinga Eshiro Shietsa Mulukoba Lwa Opio
author:	Catherine Were
artist:	Wiehan de Jager
lang:	Oluwanga
level:	Longer paragraphs
lic:	Creative Commons: Attribution 3.0
thumb:	http://africanstorybook.org/illustrations/covers/2391.png
desc:	There is no night time in Opios village. One day he goes hunting and arrives at a place he doesnt know. When night falls there

page_text:

P1	Khale elia,  eshiro shishialolekhanga mu lukongo lwabu Opio tawe. Abandu bakonanga nibachonyire,  ne bakholanga emirimo nibakhabuukha.
P2	Inyanga ndala,  Opio yatsia okhuyiima ne tsimbwa tsiaye. Mu fise fititi,  tsimbwa tsianza okhutafia eshichwaya. Opio yatsilondakho. Yerukha khulwe efise efinji muno. Olwa yalola niyakhachonya,  niyekhala hasi,  aulukhe. Niyakhachonyolokha,  ne khandi abuukha alondakho. Ne shiyanyoola tsimbwa tsiaye tawe.
P3	Inyuma we tsinyanga tsinyinji,  yola khwitala. Yatsia khu ndala ye tsinzu mwitala omo,  naboolera mweneyo ari,  "Ndatafiye eshichwaya khulwe efise efirambi mana enjonyire muno. Ndikomba okhuulukhakho." Mwenenzu namuboolera ari,  "Ikhala hasi oulushe. Wikombakho okhunywa amalwa?" Opio yali nobulo obunji muno kho nanywakho. Ne tsindolo nitsimuyira.
P4	Ne olwa yabukha,  shiyanyala okhulola tawe. Yatema okhutimbula nokhutimba tsimoni efise efinji. Efise fititi nifiakhabura,  yatema ne yafwanilisia eshifwanani shiomusatsa oyo imbeli weinzu eyo. "Umbere eshindu eshibi okhunywa. Shinyala okhulola obulayi khandi tawe."
P5	Omusatsa oyo namuboolera ari,  "Sholikho obubi tawe. Bulano neshiro. Oshiri okhulolakho eshiro efise fino fioosi? Eshiteere nishitsia,  neshiro shinjira." Opio nareeba amareebo amanji muno okhulondokhana nende eshiro. Ye nende mwenenzu balomaloma okhuula itsuli.
P6	"Enyala endie okhuirakho eshiro mulukongo lwanje?" Nareeba omwitsawe omuyiakha. "Ndikombakho abandu banje balolekho eshiro." "Tsia khumuruchi wolukongo lwefu luno,  alakhuboolera," Omwitsawe oyo namuboolera. Omuruchi oyo naboolera Opio,  "Tsia mulukongo lwenyu ingoloobe. Ne olakhupakho amashemo tawe. Nokhupa amashemo,  eshirima shilerukha. Ne nochenda notsia busa imbeli,  shilakhulondakho."
P7	Opio nakhola shinga yali naboolerwe. Nachaka okhuchenda natsia imberi,  khulukongo lwabu ingolobe yalondakho. Yekomba okhulingakho inyuma ne nalakhola ario tawe.
P8	No lwayoola khulukongo lwabu,  abolukongo olwo bali nibashiri noburi ninaye. Omusiani wabu namureeba,  "Ni bulwale shina buno obwokhurere Opio?"   "Nishindu shiina eshimali shikhuloondakho esho?" Nyakhusenje namureeba.
P9	Opio naboola ari,  "Abetsa banje,  eshindu eshimali shiamulola shino shilangwa mbu eshiro. Eshiteere nishiula,  ne khukhola emirimo. Ne eshiro nishiula,  ne khunyala okhuulukha. Bulano muli nende oburi ne khandi siesi ndali noburi endio. Ne mulalola mbu eshiro neshilayi."
P10	Nolwa eshiro shietsa mulukongo lwa Opio.

images:

illustrations/pages/1130.png
illustrations/pages/1131.png
illustrations/pages/1132.png
illustrations/pages/1133.png
illustrations/pages/1134.png
illustrations/pages/1135.png
illustrations/pages/1136.png
illustrations/pages/1130.png
illustrations/pages/1137.png
illustrations/pages/1138.png
illustrations/pages/1139.png

translations:

Afrikaans (Translation)	Hoe Die Nag Aan Opio Se Dorp Gekom Het	id=11503
Ekegusii (Translation)	Buna Obotuko Bwachete Ase Ekenyoro Ki’Opio	id=2372
English (Original)	How Night Came to Opio’S Village	id=2102
French (Translation)	Comment La Nuit Vint Au Village D’Opioc	id=10841
Kikamba (Translation)	Ũndũ Kĩvindu Kyokie Ndũanĩ Ya Opio	id=2373
Kiswahili (Translation)	Jinsi Usiku Ulivyoingia Kijiji Cha Opio	id=8690
Kiswahili (Translation)	Usiku Unaingia Kijijini	id=16587
Luganda (Translation)	Engeri Ekiro Gye Kyajja Ku Kyalo Kya Kajoba	id=2375
Lugbarati (Translation)	Ini Eca Opio Vile Angua Ngoni Ngonia	id=2388
Lumasaaba (Translation)	Isaambo Isi Shishiilima Sheetsila Mu Shaalo Sha Opio	id=3112
Lunyole (Translation)	Engeri Eyi Owiire Wajamo Mu Hitahere Hya Watindi	id=2389
Lunyole (Translation)	Esambo Eyi Wire Wajaambo Muhitehere Hy’Opio	id=8692
Maa (Translation)	Eneikunúnye Enkéwarie Emurúa E Opio	id=2777
Ng’aturkana (Translation)	Kona Abunio Aribu Nadakar a Opio	id=2390
