url:	http://africanstorybook.org/reader.php?id=10682&d=0&a=1
id:	10682
title:	N'wa Hawu Na N'wa Ngwenya
author:	Rafael Ernesto Samuel
artist:	Amir Bachir Ant√≥nio Necas
lang:	Xitswa
level:	First paragraphs
lic:	Creative Commons: Attribution 3.0
thumb:	http://africanstorybook.org/illustrations/covers/10682.png
desc:	Crocodiles are dangerous

page_text:

P1	N'wa hawu awa kari a hanya laha mbirini ya chongo. Laha ci kari ka congo akuhi ni ci tikwana. A misinya ya mihanzu ayihi kona lomu ka ci tikwana leco.
P2	N'wa hawu awa lava aku ya ga a mihanzu ya khwati. Yena a wonili a ribze ga hombe laha ci kari ka congo a gama a pimisa aku thlula laha hehla ka gona,  hiku gumesa a wa ta thlula kala le citikwanini.
P3	A thlulili le moyeni a gama a jatama laha ka ribze. A gama a thlula kambi kala le citikwanini. A tsakili hi kuga a mihanzu ya khwati a gama aya kaya. A mahili lezvu hiku tala ka masiku.
P4	Kanilezvi n'wa ngwenya awa kari a tsama lomu matini ni sati wakwe. A sati wakwe aku ngalu: Muranziwa,  wena kulava aku u famba uya etlela laha ka ribze. A muvala wa miri wakwe a wu fana ni wa ribze.
P5	A nzaku ka masikunyana,  n'wa ngwenya a wonili n'wa hawu na a wuya kambe le citikwanini. Yena a nomili laha ka ribze a gama a peta a hloku lomu matini.
P6	N'wa hawu loku a mbetili a kuga a lavili aku thlela kaya. Kanilezvi a ribze a gihi ga hombeaku hunzeleta,  hiku maha loku,  yena a wulawulili ni ribze: N'wa ribze,  ku khwatsi u kulili. U muneni ke?
P7	N'wa ngwenya awa fayeli,  a pimisili a ribze ga wulawula. Hikumaha loku,  yena a hlamulili n'wa hawu aku: Nzi wa hombi hiku kunani ngwenya ya hombi yi nzi etlelelaku.
P8	A hawu yi ti ngalu: Hesawu n'wa ngwenya,  mina nza zvi tiva aku wena u lava aku nzi ga. Mina nzi kumbili,  wena u nga ga a miri wa mina. Kanilezvi,  nzi lava aku salisa a vana va mina laha ka sinya lowuya. Hikumaha loku,  n'wa ngwenya amu khiletili laha ka hlan'a wakwe!
P9	Loku va txikelili seyu,  n'wa hawu a nomili le sinyeni a gama aku ngalu: Nzi bongili aku nzi khileta sawena mungana. Hita wonana,  zvezvi famba kaya. Kanilezvi,  n'wa ngwenya ati ngalu kakwe: U nzi tsembisili.
P10	N'wa hawu anu hleka a gama aku ngalu: Aku fayela ka wena ku mahili u kholwa ka mina! A gama a lahleka lomu ka ti davi ta sinya. N'wa ngwenya anga zvangi amu khomili n'wa hawu waku tala hi wutlari!

images:

illustrations/pages/10583.png
illustrations/pages/10571.png
illustrations/pages/10572.png
illustrations/pages/10573.png
illustrations/pages/10587.png
illustrations/pages/10575.png
illustrations/pages/10588.png
illustrations/pages/10589.png
illustrations/pages/10578.png
illustrations/pages/10590.png
illustrations/pages/10591.png

translations:

English (Original)	Monkey And Crocodile	id=10249
English (Adaptation)	Monkey And Crocodile - Colouring Book	id=17567
isiXhosa (Translation)	Inkawu No Xam	id=15936
isiXhosa (Adaptation)	Inkawu No Xam (Faka Imibala)	id=17371
Portuguese (Adaptation)	O Macaco E O Crocodilo	id=10681
