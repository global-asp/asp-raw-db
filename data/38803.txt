url:	https://africanstorybook.org/reader.php?id=38803&d=0&a=1
id:	38803
title:	I-lockdown yetikolwa
author:	Simangele Khoza
artist:	Busisiwe Ndlovu
lang:	Siswati
level:	First paragraphs
lic:	Creative Commons: Attribution 4.0
thumb:	http://africanstorybook.org/illustrations/covers/38803.png
desc:	Lendzaba ilandzisa ngaloko bantfwana labahlangabetana nako ngesikhatsi selubhubhane lweCovid-19.Lencwadzi yetindzaba ibhalelwe iZenex Ulwazi lwethu futsi itsatfwe emibikweni yebantfwana ye-RX Radio. I-RX Radio siteshi semsakato sebantfwana lesiku-intanethi

page_text:

P1	——Busiswe naBandile bajabule kakhulu.Phela tikolwa tivaliwe ngenca ye-lockdown!Balangatelela kuba nesikhatsi emakhaya.
P2	——Sekuphele emaviki lasihlanu kune-lockdown, kantsi nenjabulo yaletelamani nayo siyiphelile.“Ngiyatikhandla kute ngifundze nge-intanethi. Kepha maye kulukhuni!” kukhala Bandi.
P3	——Busi uyavuma, “Sengikhumbule esikolweni mine.”“Nyalo, sesifundza kumakilasi elicembu le-WhatsApp, kuma-app ekufundza, nasetinhlelweni tekufundza letikuthelevishini!” kusho Bandi.
P4	——Nakachubeka utsi, “Nyalo sikolwa sesidzinga kutsi umuntfu atimisele aphindze atikhandle nakakhulu.”Busi utsi, “Sonkhe sikhatsi sekudzingeka sibe nemadatha kanye nenethiwekhi.”
P5	——“Imindeni leminyenti iyehluleka kutsenga emadatha. Emakhikhi abhobokile,” kusho Bandi.Busi ucabanga ngaBuhle naLuka, bangani bakhe.
P6	——Busi utsi, “Labanye bantfwana basaludzinga luhlelo lwekudla lwasetikolweni.”Ukhatsatekile, “Batali babo batawukhona yini kubatsengela kudla lokwenele?”
P7	——Bandi utsi, “Ekhaya tsine sinenhlanhla. Lolubhubhane lusengakasilimati kangako ngekwetimali.”“Ngiyabakhumbula mbamba bangani bami,” kubalisa Busi.
P8	——Uchubeka utsi, “Ngihlale ngibafonela, kepha akufanani. Ngiyakutsandza kudlala nabo.”
P9	——Bandi uyabala, “Ngikhumbula kuba sesikolweni, bothishela, kufundza tintfo letinsha nekuba nebangani bami.”Make ungena ekamelweni labo.
P10	——“Mantfombatane, ngisandza kuva umbiko emsakatweni wekutsi tikolwa tiyavulwa evikini lelitako,” Make uyamoyitela.Busisiwe naBandile bajabula kakhulu!
P11	——ImibutoBhala inchazelo yanankha emagama: ‘kubhoboka kwemakhikhi, ‘kufundza nge-intanethi’, ‘ luhlelo lwekondliwa’.Letelamani tiyijabulele yini i-lockdown? Chaza imphendvulo yakho.

images:

illustrations/pages/3790000399.png

translations:

isiNdebele (Translation)	Ukuqinteliswa kwamakhambo kweenkolo	id=38797
isiXhosa (Translation)	Ukumiswa kweentshukumo ezikolweni	id=38798
isiZulu (Translation)	Uthaqa wezikole	id=38799
Sepedi (Translation)	Kiletšo ya mesepelo dikolong	id=38800
Sesotho (Translation)	Ho kwalwa ha dikolo	id=38801
Setswana (Translation)	Paka ya thibelonakwana ya go sa ye sekolong	id=38802
Tshivenda (Translation)	Tshifhinga tsha nyiledzo ya u tshimbila dzibadani zwikoloni	id=38804
Xitsonga (Translation)	Ku pfaleriwa ka swikolo	id=38805
