url:	https://africanstorybook.org/reader.php?id=37950&d=0&a=1
id:	37950
title:	Bingu ndi Mphenzi
author:	Peter  Msaka
artist:	Jesse Breytenbach
lang:	ChiChewa
level:	Longer paragraphs
lic:	Creative Commons: Attribution 4.0
thumb:	http://africanstorybook.org/illustrations/covers/37950.png
desc:	Bingu ndi mwana wake

page_text:

P1	Kalekale, Bingu ndi Mphenzi zimakhala pa dziko lapansi limodzi ndi anthu.
P2	Bingu anali mayi wa Mphenzi.
P3	Mphenzi anali wokwiya msanga ndipo kawilikawili amakangana ndi ena.
P4	Nthawi zonse Mphenzi akakwiya amanka akuyatsa nyumba ndi kugwetsa mitengo.@@Amachita phokoso loopsa, "Pha-pha-la-la-la, pha-pha-la-la-la!" @@Amawononga minda, komanso amatha kupha anthu.
P5	Nthawi zonse Mphenzi akachita zimenezi, amayi ake amamuitana ndi mawu okuwa kwambiri, "Phomu! Gu-gu-lu-lu-lu, Phomu!"@@Amayesetsa kumuletsa kuononga zinthu.
P6	Koma Mphenzi samalabada za zimene mayi ake amanena.@@Amasowetsa mtendere aliyense akakwiya.
P7	Zinafika poti anthu anakadandaula kwa amfumu.
P8	Amfumu analamula kuti Bingu ndi mwana wake achoke m'mudzi muja. @@Anawathamangitsira kutali ndi nyumba za anthu.
P9	Izi sizinathandize kwenikweni. Mphenzi akakwiya amatenthabe nkhalango, "Pha-pha-la-la-la, pha-pha-la-la-la!" @@Malawi amoto nthawi zina amayambukira kuminda ndi kuyambitsa moto wowononga.
P10	Kotero, anthu anakadandaulanso kwa amfumu.
P11	Tsopano, amfumu analamula Mphenzi ndi Bingu kuti asakhalenso padziko la pansi.@@Anawalamula kuti azikakhala mlengalenga, kumene sakanaononganso zinthu kwambiri.
P12	Kuchokera nthawi imeneyo, Mphenzi akakwiya, amatha kutentha ndi kuwononga zinthu, "Pha-pha-la-la-la, pha-pha-la-la-la!"@@Komanso timamvanso mayi ake, Bingu, akumukalipira, "Phomu! Gu-gu-lu-lu-lu, Phomu!"

images:

illustrations/pages/19056.png
illustrations/pages/19042.png
illustrations/pages/19044.png
illustrations/pages/19046.png
illustrations/pages/19047.png
illustrations/pages/19048.png
illustrations/pages/19050.png
illustrations/pages/19051.png
illustrations/pages/19052.png
illustrations/pages/19053.png
illustrations/pages/19054.png
illustrations/pages/19055.png
illustrations/pages/19056.png

translations:

Ateso (Translation)	Eiresi Keda Okokuke	id=21042
Dhopadhola (Original)	Mor Koth Kodi Lith Koth	id=19073
English (Translation)	Thunder and Lightning	id=19074
English (Adaptation)	Thunder and her son	id=20889
English (Adaptation)	Picture story 7	id=37266
Kinyarwanda (Translation)	Nkuba na Mirabyo	id=22137
Kiswahili (Translation)	Ngurumo na Radi	id=19092
Kiswahili (Translation)	Ngurumo na mwanawe Radi	id=21141
Lusoga (Translation)	Lukuba ni Lumyanso	id=27502
Ng’aturkana (Translation)	Agirokin Ka Lokookeng	id=21128
Tigrigna (Translation)	ነጎዳ ምስ ወዳ 	id=21172
