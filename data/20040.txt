url:	http://africanstorybook.org/reader.php?id=20040&d=0&a=1
id:	20040
title:	Mamello Ya Bonolo
author:	Tseliso Masolane
artist:	Vusi Malindi
lang:	Sesotho (South Africa)
level:	Longer paragraphs
lic:	Creative Commons: Attribution 4.0
thumb:	http://africanstorybook.org/illustrations/covers/20040.png
desc:	Ebe Bonolo o tla atleha moo banna ba matla ba hlolehileng teng?

page_text:

P1	Kgalekgale, ho ne ho na le monna ya neng a e na le leqeba le lebe leotong.

O ne a sa kgone ho ema kapa ho tsamaya.

Monna enwa o ne a dula motseng le mosadi wa hae le bana ba hae.
P2	Banyalani ba ne ba na le bara ba bararo le moradi a le mong.

Lebitso la moradi e ne e le Bonolo. Mosebetsi wa hae e ne e le ho hlokomela ntatae. Bara ba ne ba sebetsa naheng ba alosa diphoofolo.
P3	Bonolo e ne e le ngwanana e motle. Baahi bohle ba motseng ba ne ba mo rata ba bile ba mo hlompha.

Batswadi ba hae ba ne ba batla monna ya lokileng ho ba molekane wa Bonolo. Ba ile ba fana ka mosebetsi o thata ho fumana monna ya loketseng.
P4	Mang kapa mang ya neng a batla ho nyala Bonolo, o ne a lokela ho fumana setlama letsheng le haufi le motse. Setlama sena se ne se tla phekola leqeba la ntatae.

Empa letsha le ne le tletse meya e mebe.
P5	Banna ba bang ba ile ba leka ho fumana setlama empa ba kgutla ba sa se fumana.

Banna ba bang ha ba a ka ba kgutla letsheng hohang.
P6	Bonolo o ne a tshwenyehile. Le baholwane ba hae ba ne ba sa ikutlwe ho ya letsheng. O ile a qeta ka ho ya itatela setlama ka boyena.

Mmae a re, "Moradi wa ka, ha banna ba matla ba hlotswe, wena o tla atleha?" Empa Bonolo o ne a qetile le makutlo a hae.
P7	Tseleng e yang letsheng, Bonolo o ile a kopana le mosadimoholo ya rwetseng patsi. O ile a thusa mosadi eo ho rwala patsi ya hae.

Mosadimoholo o ne a thabile. O ile a re ho Bonolo, "Ke tla o jwetsa hore na  o ka fihla jwang letsheng la meya le hore na o ka etsang ha o fihla moo."
P8	Ha Bonolo a fihla lebopong la letsha, o ile a bona lelapa la meya le nwa ebile le tantsha.
P9	Ha meya kaofela e se e robetse Bonolo o ile a ikakgela ka letsheng.

O ile a fumana setlama mme a se kenya ka mokotlaneng.

Ha a sesa ho kgutlela naheng, maqhubu a ne a phahame ho mo potoloha.
P10	Ha Bonolo a fihla lebopong, meya e ile ya tsoha. O ne a tshohile, empa o ile a bina pina eo mosadimoholo a mo rutileng yona:
Nna, moradi wa Thesele,
Ke tswa letsheng.
Ke tlile hobane banna ba tshaba ho tla.
Ntate o hloka setlama ho phekola leqeba la hae.
Ke kahoo ke leng  mona,
Naheng eo ba bangata ba tshabang ho fihla,
Kaha le le babusi.
P11	Lentswe la Bonolo le ne le le monate hoo meya e ileng ya mo kopa ho e binela kgafetsa.

Pina ya hae e ile ya robatsa meya hape.

Yaba Bonolo o matha ka potlako ho fihlela a fihla motseng wa habo.
P12	Bohle ba ne ba emetse Bonolo a kgutle.

Kamora ho phekola leqeba ka setlama ntatae o ile akgona ho ema hape.

Motse ohle o ile wa tantsha wa ba wa rorisa Bonolo.

images:

illustrations/pages/15103.png
illustrations/pages/15103.png
illustrations/pages/15104.png
illustrations/pages/15105.png
illustrations/pages/15106.png
illustrations/pages/15107.png
illustrations/pages/15109.png
illustrations/pages/15110.png
illustrations/pages/15111.png
illustrations/pages/15112.png
illustrations/pages/15113.png
illustrations/pages/15114.png
illustrations/pages/15115.png

translations:

Afrikaans (Translation)	Nangila Se Dapperheid	id=20088
ChiTonga (Translation)	Busicamba Bwaa Nangila	id=18654
CiNyanja (Translation)	Kulimba Mutima Kwa Nangila	id=18672
English (Original)	Nangilaâ€™S Courage	id=15116
IciBemba (Translation)	Ukushipa Kwakwa Nangila	id=18677
isiXhosa (Translation)	Unangila Igorhakazi	id=17579
isiZulu (Translation)	Isibindi Sikanolwazi	id=16407
Kiswahili (Translation)	Ujasiri Wa Nangila	id=16210
Kiswahili (Adaptation)	Ujasiri Wa Nangila	id=19361
Sepedi (Translation)	Nangila, Mosetsana Wa Sebete	id=18157
Setswana (Translation)	Bopelokgale Jwa Ga Nangila	id=16754
Setswana (Translation)	Bopelokgale Jwa Ga Bonolo	id=17656
SiLozi (Translation)	Bundume Bwa Nangila	id=18744
Tshivenda (Translation)	Vhuhali Ya Nangila.	id=18288
Xitsonga (Translation)	Vurhena Bya Nangila	id=18992
