url:	http://africanstorybook.org/reader.php?id=18679&d=0&a=1
id:	18679
title:	Kalulu Mwisamba Lya Cimuti
author:	Eunice Mukonde-Mulenga
artist:	Wiehan de Jager
lang:	IciBemba
level:	Longer paragraphs
lic:	Creative Commons: Attribution 3.0
thumb:	http://africanstorybook.org/illustrations/covers/18679.png
desc:	Ilyo Kalulu aleele munshi yacimuti

page_text:

P1	Kalulu alileele mwisamba lyacimuti. Mango yaponeene panshi ukufuma kucimuti.
P2	Aumfwile amashiwi yakuti,  "Butuka Kalulu butuka!" Kalulu abukile bwangu bwangu nookubutukisha.
P3	Kalulu akumenye inkoko. "Cinshi uleebutuka?" inkoko yaipwishe.    "Nshishibe nacumfwafye icintu caapona namashiwi yakuti 'Butuka Kalulu butuka!'."
P4	Inkoko yalitiinine. Yatampile apopene ukubutuka ilyo yaumfwile amashiwi yakwa kalulu.
P5	Bakumenye imbwa. Imbwa yaipwishe,  "Muleebutukeenshi?" Inkoko yatile,  "Nshishibe,  nacumfwafye ifyacilanda kalulu leelo nao teeshibe. Kalulu acumfwa icintu capona namashiwi yakuti 'Butuka Kalulu butuka!'."
P6	Imbwa yalipapile ifyo yaumfwile. Nayo yaambile ukubutuka na kalulu neenkoko.
P7	Bakumeene nakabaalwe. Kabaalwe aipwishe imbwa,  "Cinshi muleebutukila?" Imbwa aiti,  "Nshishibe. Nacumfwafye inkoko ifyo yacilanda,  taishibe. Inkoko yacuumfwa ifyo kalulu aacilanda ukuti Kalulu acumfwa icintu capona na mashiwi yakuti,  'Butuka Kalulu butuka!'."
P8	Kabaalwe nao aambile ukubutuka.
P9	Baakumenye impunda. Impunda yaipwishe,  "Cinshi muleebutuka?" Kabaalwe nao ati,  "Nshishibe,  nacumfwafye ifyo imbwa ilandile leelo nayo taishibe. Nayo yacumfwa ifyacilanda inkoko kwena nayo taishibe. Inkoko yacumfwa ifyacilanda kalulu kuti acumfwa icintu capona na mashiwi yakuti 'Butuka Kalulu butuka!'."
P10	Impunda nayo yaambile ukubutuka.
P11	Baakumenye ing'ombe. Ing'ombe yaipwishe,  "Cinshi muleebutukila?" Impunda aiti,  "Nshishibe nacumfwa fye ifyo kabaalwe acilanda kwena nao teeshibe. Acumfwa ifyacilanda imbwa. Imbwa yacumfwa ifyacilanda inkoko leelo nayo taishiibe. Inkoko yacumfwa ifyacilanda kalulu ukuti acumfwa icintu capona namashiwi yakuti 'Butuka Kalulu butuka!'."
P12	Ing'ombe yaalitinine nayo yaambile ukubutuka.
P13	Baakumene napuushi. Puushi aipusha,  "Cinshi muleebutuka?"    Ing'ombe aiti,  "Nshishibe,  nacumfwafye ifyacilanda impunda. Nayo taishibe. Yacumfwa ifyacilanda kabaalwe. Kabalwe nayo taishibe. Yacumfwa ifyacilanda imbwa leelo nayo taishibe. Yacumfwafye ifya cilanda inkoko kwena nayo taishiibe. Yacumfwa ifyacilanda kalulu ukuti acumfwa icintu capona namashiwi yakuti 'Butuka Kalulu butuka!'."
P14	Puushi nao ayambile ukubutuka neenama shonse!
P15	Elyo bakumenye umulumendo aleecofa incinga. Umulumendo aipwishe,  "Cinshi muleebutuka?" Ifinama afiti,  "Tatwishiibe. Twacumfwa ifyacilanda kalulu kwena nao teeshiibe. Kalulu acumfwa icintu capona na mashiwi yakuti,  'Butuka Kalulu butuka!'."
P16	Umulumendo aalisekele ati,  "Icisabo cacipona caacipona kumwela. Nine naaceeba kalulu ukuti,  'Butuka Kalulu butuka!'."

images:

illustrations/pages/7610.png
illustrations/pages/7595.png
illustrations/pages/7596.png
illustrations/pages/7597.png
illustrations/pages/7598.png
illustrations/pages/7599.png
illustrations/pages/7600.png
illustrations/pages/7601.png
illustrations/pages/7602.png
illustrations/pages/7603.png
illustrations/pages/7604.png
illustrations/pages/7605.png
illustrations/pages/7606.png
illustrations/pages/7607.png
illustrations/pages/7608.png
illustrations/pages/7609.png
illustrations/pages/7610.png

translations:

Afrikaans (Translation)	Hasie Se Groot Skrik	id=10861
Afrikaans (Translation)	Hasie Onder Die Boom	id=11221
Afrikaans (Translation)	Hasie Onder Die Boom	id=20094
ChiTonga (Translation)	Sulwe Mujungusi Acisamu	id=18656
CiNyanja (Translation)	Kalulu Munsi Mwa Mutengo	id=18669
Dhopadhola (Translation)	Afoyo I Tiendi Yath	id=15780
English (Translation)	Rabbit Under the Tree	id=7734
English (Adaptation)	Test Edit	id=16731
French (Translation)	Le Lapin Sous Un Arbre	id=10154
Gurene (Translation)	Sɔʻɔŋa N Boi Tia Tilum	id=12671
isiXhosa (Translation)	Umvundla Phantsi Komthi	id=17581
isiZulu (Original)	Unogwaja Ngaphansi Kwesihlahla	id=7664
isiZulu (Adaptation)	Unogwaja Ngaphansi Kwesihlahla (Level 4)	id=13699
Kiswahili (Translation)	Sungura Chini Ya Mti	id=8438
Likpakpaanl (Translation)	Sandee Busub Taab	id=18781
Lugwere (Translation)	Napowo Ansi W’Omusaale	id=16195
Lunyole (Translation)	Enduyu Ŋaasi W’Omuyembe	id=16585
Portuguese (Translation)	O Coelho Debaixo Da Árvore	id=18856
Sepedi (Translation)	Mmutla Ka Tlase Ga Mohlare	id=18135
Sesotho (South Africa) (Translation)	Mmutlanyana Tlasa Sefate	id=20049
Setswana (Translation)	Mmutla Mo Tlase Ga Setlhare	id=15041
SiLozi (Translation)	Shakame Mwatasi Akota	id=18743
siSwati (Translation)	Nogwaja Ngaphasi Kwesihlahla	id=13776
Tshivenda (Translation)	Muvhuḓa Fhasi Ha Muri	id=18322
Xitsonga (Translation)	Kondlo Ehansi Ka Murhi	id=19020
