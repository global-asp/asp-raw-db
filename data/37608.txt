url:	https://africanstorybook.org/reader.php?id=37608&d=0&a=1
id:	37608
title:	Byantaka anongo ifwiide
author:	Limbali Muyendekwa and Maureen Musale
artist:	Emily Berg
lang:	ChiTonga
level:	Longer paragraphs
lic:	Creative Commons: Attribution 4.0
thumb:	http://africanstorybook.org/illustrations/covers/37608.png
desc:	Byantaka mweembezi wajisa kanongo kasyoonto. Walikuyanda inongo mpati. Ino inga wacita buti? Wakabelesha mutwe wakwe akujana ncakali kuyanda. Wakacenga simukobo nyina. Pesi ticaali cibotu pe.

page_text:

P1	Mbukaaniinga! Kale-kale kwakali mulombwana wakali kutegwa Byantaka. Ooyu mulombwana wakajisi ŋombe yomwe. @@Buzuba abuzuba Byantaka wakali kweembela ŋombe yakwe. Wakali kwiipa meenda aakunywa mukanongo, nkaambo aaka nkaakajisi.
P2	Bumwi buzuba, wakaunka kuŋanda yasimukobonyina kuyakulomba nongo mpati. @@Ooyu simuko wakazumina kumugwasya nongo yakwe mpati kapati kati, "Penzi lyako ndipenzi lyangu."
P3	Nikwakainda mazuba masyoonto, Byantaka wakaunka kumubumbi akuula kanongo. Mpoona wakajokela kuŋanda yakwe. @@Kanongo aaka wakakabikka munongo mpati njaakalombede kuzwa kuli simukobonyina.
P4	Naakamana boobo, wakatukka nongo mpati kaijisi kanongo mukati. @@Eeyi nongo wakaitola kuli simukobonyina wakamugwasya.
P5	Naakasika, Byantaka wakati, "Ndajosya nongo yako, yakazyala." @@Simukobonyina wakagambwa kuti nongo yakwe yakazyala nongo imbi. Wakalumbaizya Byantaka kati, "Munzi wako ulilelekedwe."
P6	Muciindi, Byantaka wakajoka kuli simukobonyina kuya kulomba nongo alimwi. @@Ino taakajisi muzeezo mubotu pe.
P7	Mukamwini nongo wakalindilila cakukkomana kuti Byantaka ajosye nongo njaakalomba lwabili.@@Kumamanino, wakaunka kuŋanda ya Byantaka. Naakasika wakati, "Ndalonda nongo yangu."
P8	Byantaka wakavwiila kati, "Omweenzuma, nongo yako yakafwa. Ndalimunzila kuzyookwaambila makani aamause."
P9	Simukobonyina wakakamba maanza aakwe kugambwa. Busyu bwakwe bwakazimba kubukali. @@Wakakwilila Byantaka kati, "Tandinamvwide kuti nongo ilafwa!"
P10	Byantaka wakaingula kati, "Omweenzuma kozumina zyintu eezyi. Kufwumbwa cintu cizyala cileelede kufwa. Andime ndakausa kulufwu lwanongo mpati."
P11	Simukobonyina wakanyema kapati akuunka kunkuta kutegwa Byantaka apegwe mulandu. Mubetesi wakateelela bupanduluzi bwabantu aaba bobilo. @@Wakajana kuti mukamwini nongo wakalubizya akukosola kuti Byantaka abe ngomuyobozi wanongo ifwide.
P12	"Byantaka naakakwaambila kuti nongo zyazyala, wakazumina. Ino naakaamba kuti kufwumbwa cintu cizyala cileelede kufwa, uliluleme." @@Oobu mbwaakakosola makani mubetesi.
P13	Simukobonyina wa Byantaka waunka ku munzi wakwe kaenda mbuli nkumba. @@Byantaka wakatola nongo mpati mubucenjezyu bwakwe.

images:

illustrations/pages/14436.png
illustrations/pages/14435.png
illustrations/pages/14436.png
illustrations/pages/13193.png
illustrations/pages/13194.png
illustrations/pages/14440.png
illustrations/pages/14437.png
illustrations/pages/14447.png
illustrations/pages/14446.png
illustrations/pages/14448.png
illustrations/pages/14450.png
illustrations/pages/14449.png
illustrations/pages/14451.png
illustrations/pages/14452.png

translations:

ChiTonga (Translation)	Byantaka anongo ifwiide	id=33103
CiNyanja (Translation)	Byantaka na Poto Yakufa	id=33163
CiNyanja (Adaptation)	Ganizani ndi Poto Wakufa	id=37609
English (Translation)	Byantaka and the dead pot	id=14497
English (Adaptation)	The pot that died	id=20893
Hausa (Nigeria) (Translation)	Dambu Kashe Mai Zari	id=22056
IciBemba (Translation)	Byantaka noomutondo waafwa	id=33260
IciBemba (Adaptation)	Malumo na umutondo waafwa	id=37610
Kinyarwanda (Translation)	Ntampaka n'intango yapfuye	id=22144
Kiswahili (Translation)	Chungu kilichokufa	id=21148
Kiswahili (Translation)	Biantaka na chungu kilichokufa	id=21610
Lusoga (Original)	Byantaka ne Entamu Eyafa	id=14482
Lusoga (Translation)	Ensugha eyafa	id=25245
Ng’aturkana (Translation)	Agulu Na Atoani	id=21121
Oluwanga (Translation)	Inyungu yafwa	id=22823
Runyoro (Translation)	Ensoha Eyafire	id=20993
Tigrigna (Translation)	እታ ዝሞተት ዕትሮ	id=21195
