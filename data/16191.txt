url:	http://africanstorybook.org/reader.php?id=16191&d=0&a=1
id:	16191
title:	Kadondi Omutumulitumuli
author:	Wadda Cyprian
artist:	Jesse Breytenbach
lang:	Lugwere
level:	First paragraphs
lic:	Creative Commons: Attribution 4.0
thumb:	http://africanstorybook.org/illustrations/covers/16191.png
desc:	OKadondi w’omukago aate ataka ino okumanya ebintu

page_text:

P1	Omu biseera eby'eira wabbairewo omwala ogubeetanga bati Kadondi. OKadondi yabbaire mwala mutumulitumuli. Omaaye wa Kadondi n'amulabula obutatumulatumulanga ino,  naye oKadondi tiyamuwulirisirye.
P2	Lumo,  oisenga wa Kadondi yalwaire. Yabbanga ku mugingi oguli oku lubba ly'ekiinamo okuteeba oku kyalo e w'aba Kadondi.
P3	Olunaku olwo,  omaaye wa Kadondi yafulugutanire n'emirimo. Omaaye wa Kadondi oweyawereire oKadondi emere okutwalira oisengawe obwire bwabbaire kanaigolo.
P4	Oweyabbaire ayaba,  n'asisinkana Gabeya omu nzira,  eyabbaire oMpiti naye nga yeecuusire oti muntu.
P5	OGabeya n'abuulya oKadondi ekiyabbaire yetiikire. OKadondi n'airamu ati,  "Nyama,  magi,  n'amata." Omaaye wa Kadondi yabbaire amusisiitiire obutakoberaku omuntu yenayena ekiyetiikire.
P6	OKadondi era n'akobera oGabeya ati oisengawe mulwaire era amutwalira mere. OGabeya n'atandiika okumira ebita olw'ekiloboozo ky'enyama oKadondi giyabbaire yeetiikire.
P7	N'airuka mangu n'asoka oKadondi e wa isengawe.
P8	N'amira oisenga wa Kadondi era ni yebiika ogubbulangiti.
P9	OKadondi oweyatukire,  yagyirye enyumba nga nsiriki ti,  n'angira omu nyumba era n'ayeta oisengawe,  ati,  "Isenga,  oli yaina?"
P10	OKadondi oweyakaire okuwulira edoboozi lya isengawe,  yangiliire kimo mu kisenge ky'omunda oisengawe egiyabbaire agona. Yewunyire owe yabwoine omuntu e yebwikire ogubbulangiti ogunene.
P11	OKadondi n'abuulya ati,  "Isenga,  lwaki amatwigo manene ino olwatyanu?" OGabeya n'airiramu munda omu bbulangiti ati,  "Kaisi isobole okukuwulira kusa."
P12	OKadondi n'amubuulya tete ati,  "Isenga,  lwaki amaisogo manene ino olwatyanu?" OGabeya n'airamu ati,  "Kaisi isobole okukubona kusa."
P13	OKadondi n'abuulya ogusembayo ati "Isenga,  lwaki omunwagwo munene ino olwatyanu?" OGabeya n'airamu ati,  "Kaisi isobole okukumira." OGabeya n'abuuka okuzwa okukitanda n'amira oKadondi.
P14	Olwokubba oKadondi yabbaire mutumulitumuli,  yeyongeire okutumula n'oweyabbaire omu kida kya Gabeya. Yabwirye ebibuulyo bingi ino.
P15	Okunkomerero,  Gabeya n'asinya ebibuulyo bya Kadondi ebingi,  era n'asalawo okumwandula.
P16	Abantu b'oku kitundu balamilye oKadondi n'oisengawe. Okuzwa kwolwo,  oKadondi tiyairireyo okutumulanga ino n'abantu abatamaite.

images:

illustrations/pages/9449.png
illustrations/pages/9393.png
illustrations/pages/9392.png
illustrations/pages/9394.png
illustrations/pages/9395.png
illustrations/pages/9448.png
illustrations/pages/9449.png
illustrations/pages/9450.png
illustrations/pages/9445.png
illustrations/pages/9447.png
illustrations/pages/9446.png
illustrations/pages/9451.png
illustrations/pages/9452.png
illustrations/pages/9453.png
illustrations/pages/9522.png
illustrations/pages/9523.png
illustrations/pages/9455.png

translations:

Afrikaans (Translation)	Kalabushe Die Spraaksame Meisie	id=11393
Afrikaans (Translation)	Kalabushe Die Babbelkous	id=20072
ChiTonga (Translation)	Kalabushe Mukanazi	id=18647
CiNyanja (Translation)	Kalabushe Musikana Wokambisisa	id=18666
Dhopadhola (Translation)	Nyakawululu Ja Cut Wac	id=15760
English (Translation)	Kalabushe The Talkative	id=9526
English (Adaptation)	Kalabushe And The Hyena	id=20915
French (Translation)	Kalabushe, La Bavarde	id=10842
IciBemba (Translation)	Kalabushe Umukashana Uwaleelandisha Saana	id=18685
isiNdebele (Translation)	Ufikile Okhulumela Futhi	id=13057
isiXhosa (Translation)	Unandipha Intombazana Elincoko	id=17578
isiZulu (Translation)	Ukalabushe Intombazanyana Ekhuluma Kakhulu	id=10130
isiZulu (Translation)	Intombazane Eyayikuthanda Ukukhuluma	id=12168
isiZulu (Adaptation)	Uzama Intombazanyana Ekhuluma Kakhulu	id=13600
Kinyarwanda (Translation)	Kabanyana, Gacuma K’Amagambo	id=17465
Kiswahili (Original)	Kalabushe, Chiriku	id=9259
Kiswahili (Adaptation)	Chiriku	id=18417
Kiswahili (Translation)	Kalabushe Na Fisi	id=21152
Lunyole (Translation)	Neŋamba	id=16422
Lusamia (Translation)	Kalabushe Mulomi Lomi	id=9670
Mampruli (Translation)	Azuma Yatɔa Gbalinŋu Daana	id=20387
Portuguese (Translation)	Kalabushe a Tagarela	id=16654
Sepedi (Translation)	Kalabuše Wa Go Bolela Kudu	id=18164
Sesotho (South Africa) (Translation)	Moitheri Ya Buang Haholo	id=20034
Setswana (Translation)	Katlego, Mosetsana Yo O Buang Thata	id=15044
SiLozi (Translation)	Kalabushe Mukanazi	id=18726
Talen (Translation)	Kalabushe Toagaleh Daan	id=20193
Tigrigna (Translation)	ለታይን ዝብእን 	id=21171
Tshivenda (Translation)	Kalabushe  Muambi Wa Biko	id=18193
Xitsonga (Translation)	Khalabushe Wo Vulavula Ngopfu	id=18873
