url:	http://africanstorybook.org/reader.php?id=20818&d=0&a=1
id:	20818
title:	Umbhongolo, Usana Olusisimanga
author:	Nana Zajiji
artist:	Meghan Judge
lang:	isiXhosa
level:	Longer paragraphs
lic:	Creative Commons: Attribution 4.0
thumb:	http://africanstorybook.org/illustrations/covers/20818.png
desc:	Ibali elifundisa ngokuphilisana ngolonwabo.

page_text:

P1	Yabayintombazana encinane eyabona umbono omangalisayo usondela.
P2	Uthe xa ukufutshane, intomabazana yabona ukuba ngumama okhulelweyo.
P3	Yathi ithandabuza injalo, yaqweba isibindi yaya kuye umama okhulelweyo. 

"Uzohlala nathi," bagqiba abantu bakulontombazan' encinci. "Sizomkhusela yena kunye nosana lwakhe."
P4	Usana lwakhawuleza ukuza emva koko. Wonke umntu wayefuna ukuncedisa.
"Thyala!" "Yizani neengubo!" "Namanzi!" "Thyaaaaala!"
P5	Kodwa bathi abantu bakubona usana, batsiba bonke kukothuka. "Imbhongolo?!"
P6	Baqala baphikisana. "Besithe sizomkhusela umama kunye nosana. Kufuneka senze njalo," kwatsho abathile. "Kodwa bazosiphathela amashwa!" kwatsho abanye.
P7	Wazibona eyedwa kwakhona umama. Wayexakiwe ukuba uzoluthini olusana olusisimanga kangaka. Wayengazi nokuba makazithini yena kuqala.
P8	Kodwa ekugqibeleni, walwamkela usana lwakhe. Intokunayo, ukuba usana lwaluye lwahlala luluncinci lunjalo, izinto ngezingazange zijike.
P9	UMbhongolo olusana wakhula, wakhula wade wangalingani kumama emqolo. Wathi noba ezama kangakanani, wangakwazi ukuziphatha ngendlela eqhelekileyo yabantu. 

Umama wayeseyehleli ediniwe kwaye enxunguphele nguye. Ngamanye amaxesha wayemenzisa imisebenzi yezilwanyana. 
P10	Umsindo wazala ngaphakathi kuMbhongolo.
Wayengazi noba makaphathe eyiphi, ayeke eyiphi. Wabangazama le, aphinde azame leya, angalungi.

Wakhula umsindo wade ngenye imini uMbhongolo wakhaba umama wayowa phantsi bhaxa masele!
P11	Emva koko uMbhongolo wathi shu ziintloni. Wabaleka ngokukhawuleza, wemka.
P12	Ubaleke kwade kwabasebusuku, waziqonda ukuba ulahlekile. 

"Hiyo?" watsho etsholo phantsi ebumnyameni. "Hiyo?" ubumnyama nabo baphendula. Wayeyedwa tshu! Wazisonga njengebhola, wozela walala ubuthongo obunzulu kodwa obungemnandanga.
P13	Uthe xa evuka uMbhongolo wabona ixhego angalaziyo limjongile. Walijonga naye emehlweni waziva efikelwa yintwana yethemba.
P14	UMbhongolo wahamba wayohlala nalo ixhego. Ixhego lamfundisa iindlela ngeendlela zokuphila. UMbhongolo waphulaphula, wafunda lukhulu. Nexhego nalo lafunda kuMbhongolo. Bahlala kamnandi bencedisana bonwabile.
P15	Kuthe ngenye intseni, ixhego lacela uMbhongolo ukuba aliqabelise phezu kwentaba.
P16	Bathe xa bephezulu, phakathi kwamafu, bozela balala. UMbhongolo waphupha ngathi umama wakhe uyagula, uyambiza.
P17	Xa evuka, amafu abe enyamalele nomhlobo wakhe, ixhego naye enyamalele.
P18	UMbhongolo wayazi into ekufuneka eyenzile.
P19	Wemka wayofuna umama wakhe. Wamfumana eyedwa elilela usana lwakhe olulahlekileyo. Xa bebonana, baqala ngokujongana ithuba elide. Emva koko bawolana ngamandla.
P20	Ngoku uMbhongolo, usana olusisimanga benomama sebefunde izifundo ezininzi ngendlela yokuphila kamnandi kunye. Ngokuya kusiya nezinye iintsapho nazo zithoba umxhelo.

images:

illustrations/pages/14980.png
illustrations/pages/14972.png
illustrations/pages/14973.png
illustrations/pages/14974.png
illustrations/pages/14976.png
illustrations/pages/14977.png
illustrations/pages/14978.png
illustrations/pages/14979.png
illustrations/pages/14980.png
illustrations/pages/14981.png
illustrations/pages/14982.png
illustrations/pages/14983.png
illustrations/pages/14984.png
illustrations/pages/14985.png
illustrations/pages/14986.png
illustrations/pages/14987.png
illustrations/pages/14988.png
illustrations/pages/14989.png
illustrations/pages/14990.png
illustrations/pages/14991.png
illustrations/pages/14992.png

translations:

ChiShona (Translation)	Mwana Anoshamisa	id=19991
Dhopadhola (Translation)	Nyathi Ma Nyakare	id=19993
English (Original)	Donkey Child	id=15028
English (Adaptation)	Strange Baby	id=15033
isiZulu (Translation)	Umntwana ongajwayelekile	id=20006
Kiswahili (Translation)	Mtoto Punda	id=15865
Ngâ€™aturkana (Translation)	Ikoku Sikiria	id=15574
