url:	http://africanstorybook.org/reader.php?id=11557&d=0&a=1
id:	11557
title:	Anansi en Aasvoël
author:	Emily Aling and Maxine Fibiger
artist:	Wiehan de Jager
lang:	Afrikaans
level:	Longer paragraphs
lic:	Creative Commons: Attribution 3.0
thumb:	http://africanstorybook.org/illustrations/covers/11557.png
desc:	Anansi die spinnekop is baie arm

page_text:

P1	Anansi,  die spinnekop,  en Haas was baie goeie vriende. Hulle het in 'n vreedsame dorpie in die berge gewoon. Haas het 'n groot plaas besit. Daar was baie groente en vrugte op die plaas. Alhoewel Haas altyd baie vrygewig en mededeelsaam met sy vriend was,  was Anansi ongelukkig en jaloers op Haas.
P2	Anansi het toe 'n slim plan uitgedink om Haas se plaas oor te neem. Kort daarna was Haas arm en huisloos. Anansi was die trotste eienaar van Haas se land,  groente en vrugte.
P3	Anansi het mark toe gegaan om sy vrugte en groente te verkoop. Hy het soveel geld gemaak dat hy 'n groot mandjie daarmee kon vul! Hy het 'n bietjie van die geld gebruik om mielies vir sy familie te koop. Hy het die mielies bo op die geld in die mandjie gesit.
P4	Anansi het baie tevrede en singende huis toe gegaan met die mandjie op sy kop. Hy was besig om te dink oor al die dinge wat hy kon koop met sy geld.
P5	Op pad huistoe,  het dit saggies begin reën. Die motreën het spoedig in swaar reën verander. Anansi het sy mandjie aan die kant van die pad gelos om onder 'n boom skuiling te soek. Hy het sy kosbare mandjie fyn dopgehou van sy skuiling af.
P6	Dit het al hoe swaarder begin reën. Anansi het begin koud kry en om nat te word. Hy het in 'n gat ingekruip om te skuil.  "Ek sal in hierdie gat bly tot die reën stop," het Anansi vir homself gesê. "Ten minste is my geld beskerm deur die mielies wat ek bo-oor gesit het."
P7	'n Rukkie later was Aasvoël besig om rond te vlieg. Hy het die mandjie aan die kant van die pad gesien. Hy het gesien dat daar geld en mielies in die mandjie was. Hy het die mandjie met sy vlerke bedek en gewag vir die reën om op te hou.
P8	Anansi het Aasvoël op sy mandjie sien sit. "Dankie my vriend dat jy my mandjie beskerm het," het Anansi gesê. Aasvoël vra toe: "Het ek jou reg gehoor? Jou mandjie? Hierdie mandjie is myne! Ek het dit aan die kant van die pad gekry!" Aansi kon nie sy ore glo nie! "Dit is myne! Ek belowe jou!"
P9	Anansi het woedend die diefstal aan die hoofman gerapporteer. Aasvoël sê vir die stamhoof en sy mense,  "Hoe kan enigiemand 'n mandjie vol geld en mielies alleen langs die pad los sonder om dit te beskerm?" "Maar ek was besig om my mandjie dop te hou," het Anansi gesê,  "Dit is my geld en my mielies!" Aasvoël antwoord,  "Dit is nie waar nie! Ek het die mandjie opgepas en toe het jy aangekom en gesê dat dit joune was!"
P10	Nadat die hoofman en sy mense na beide kante geluister het,  het hulle Anansi en Aasvoël weg gestuur. Hulle het die situasie lank bespreek. Uiteindelik het hulle 'n besluit geneem.
P11	Hulle het Anansi en Aasvoël nader geroep. "Ons glo Aasvoël se storie," het hulle gesê. "Hy is nie die dief nie. Jy het probeer om iets te eis wat nie joune was nie,  Anansi." Anansi kon sy ore nie glo nie! Hy het in trane uitgebars.
P12	Die nuus het vinnig versprei dat die beoordeeling teen Anansi gemaak is. Soos Anansi wegstap het hy Haas lekker hoor lag. Haas was tevrede met die uitslag. Haas het terug na sy plaas toe gegaan waar hy weer met sy vrugte en groente geboer het. Anansi was,  soos tevore,  arm en sonder vriende.

images:

illustrations/pages/166.png
illustrations/pages/157.png
illustrations/pages/158.png
illustrations/pages/159.png
illustrations/pages/160.png
illustrations/pages/161.png
illustrations/pages/162.png
illustrations/pages/163.png
illustrations/pages/164.png
illustrations/pages/166.png
illustrations/pages/165.png
illustrations/pages/168.png
illustrations/pages/167.png

translations:

Afrikaans (Translation)	Anansi en Vulture	id=11547
English (Original)	Anansi and Vulture	id=996
French (Translation)	Anansi Et Vautour	id=10140
isiZulu (Translation)	Uanansi Nenqe	id=11409
Kiswahili (Translation)	Anansi Na Tai	id=1017
Lámnsoʼ (Translation)	Anansi Wun a Kiluŋŋgùrúʼ	id=15059
Luganda (Translation)	Anansi Ne Wampungu	id=2065
Lugbarati (Translation)	Ibio Pi Roko Be	id=2268
Lugbarati (Official) (Translation)	Ìbíó Pi Ròkó Be	id=8776
Lumasaaba (Translation)	Manaasi Ni Ingosya	id=3008
Lunyole (Translation)	Haŋambi N'esega	id=3009
Portuguese (Translation)	Anansi E O Abutre	id=15804
