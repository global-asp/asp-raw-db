url:	http://africanstorybook.org/reader.php?id=2103&d=0&a=1
id:	2103
title:	Nonkungu Pi Androo Be
author:	Saidi Omar Dramani
artist:	Wiehan de Jager
lang:	Lugbarati
level:	First words
lic:	Creative Commons: Attribution 3.0
thumb:	http://africanstorybook.org/illustrations/covers/2103.png
desc:	Nonkungu is sent to her rich uncle who lives in another village by her parents. Shes very excited and shes got on a beautiful beaded dress made by her mother. On her way to her uncles village

page_text:

P1	O'du alu,  culu azi alioru ni ndra ovu ima oku be. Eyi ma mva ndra alu,  zamva ni. Eri ma ru Nakuru 'i. Nakuru ndra zamva onyi be tu dika asi be alaru ni.
P2	O'du azi si,  eri ma ti'ba lee eri ma ti pe o'a eri ma adropi afa be ri vile akua. 'Ba eri omve Olema 'i. Nakuru ma adri so erini kiteteyi onyiru ni ngaliku be. Ose vini eri ni ngaliku ombeari indi. 'Da ma vutia,  pe eri ma ti adropii Olema vile akua.
P3	Erini muria geria,  Nakuru eca yitia. Za yi dri oni 'bani o'baa alizuru ma dria si. Yi ma kala 'da ma dria,  esu zamva azi bongo iriko suupi ni.
P4	Zamva zi eri: "Mi mu ngole ya?" "Ma mu ma adropi Olema vile akua," Nakuru nag 'yo. "'Dinia? Olema ni vini ma adropi. Ma vini 'di mu eri ne," zamva aziri nga 'yo. Asi mu tualu.
P5	Denga muuni ali ku,  zamva aziri nga 'yo: "Mivile kiteteyi ngaliku be 'di ndri tu. Kirikiri,  ife ma o'bi eyi." Nakuru tru bongo ini suuri ngaliki ombeari be,  fe zamva nde dri.
P6	Zamva 'da kamu bongo ivile iriko ri tru azini Nakuru vile ri suzu 'bo,  Nakuru ne eri so'bi be! Ori nde eri tu. Nakuru ni ra zamva 'di adroo ni.
P7	Muu tualu. "Kirikiri mife ma kiteteyi pi ngaliki be fo," Nakuru 'yo. Adroo omvi eri,  "Ife mama su eyi kpere pati ambo 'da ma etia." Eda angu pati azi 'be dria ni vu.
P8	Eyi mu ca pati 'davu 'bo,  Nakuru 'yo adroo ni,  "Kirikiri ife mama bongo ngaliki be fo." "Ite mama su eyi kpere yi azi drilea 'de ri vu," adroo 'yo. Nakuru 'ye ori si,  a'i ra.
P9	Asizu caa yitia. Nakuru zi vini adroo ni dika,  "Kirikiri,  ife mavile kiteteyi ngaliki be fo." "Ite mama su eyi kpere jo okuu ni rizu 'da ma alia," adroo 'yo. Muu drile.
P10	Eyi mu ca jo 'da ma alia 'bo,  adroo mi Nakuruvile,  'yo oku 'da yi,  ni "Enee nga zamva bongo iriko suupi 'di. E'doo te ma vuti obii drio. Aleta mamu,  ma ku ma." Drinza vini ori bi Nakuru ni ci. Apa izii ico alia.
P11	Adroo mu Adro Olema vile akua. 'Yo kini: "Ma mi adramva Nakuru 'i. Ma ti'ba ipee mati mivile akua ni." Olema a'i zamva nderi ayiko si. 'ba erivile akua 'dii woro ma asi adroo ni muke. Te Nakuru asi o'duko ico ma alia,  dika nyaka ocevu ri nya.
P12	Etu si Nakuru mu amvua,  zi'i kaka ma alia. E'do ongo ngo: "Oh candi mani,  candi mani. Ma ati pi ma adri be epee mati o'a ma adropi Olema be. Mani emuria geria,  afudri adroo be,  'du mavile kiteteyi pi ngaliki be ra. Oo candi mani candi mani."
P13	O'du alu Olema ma adri ndra ali amvu alia si. Eri ongo osutaru onyiri ni. Ni ongo 'dari efu ngosiari ku. Eri mu ca akua 'bo,  ece Olema ni e'yo drinia. Olema mu amvu alia coti. Eri ongo nde,  nda pari ni kpere erini Nakuru ni esu.
P14	Nakuru 'yo erini a'diafa 'ye'i ni,  obi adroo ni ima kiteteyi 'duzu ngaliki be,  erini fezu ini bongo iriko suzu. Olema 'du eri ivile akua,  zi eri jo alu ma alia. Olema ni 'inga a'diafa 'ye adroo bizuri ra.
P15	Olema eri ndra kini adroo ma so'bi le lesu tu,  econi ali lesu ma agaia si 'bi ku 'dini ku. 'Yo aguu ini azini 'dii dri ma ga 'bu dika ma daa ania lesu kuza. Omve ezoanzi caaloa 'dii woro emu abala mvuzu 'bi drileari si ria.
P16	Ori bi zamza Nakuru ma kiteteyi suupi ngaliki be ri tu. Leni mbu 'bile 'da ma driasi ku. Nira 'ima so'bi ni nga le lesu kuza mbe ra. Fi jo alia,  ombe ima so'bi ima rua kiri kiri. 'Da ma vutia mu ezoanzi azi 'dii vu.
P17	Ezoanzi e'do mbu 'bile ma dria si alu alu. Eza adroo ni mbuzu. O'bi mbu uru 'bile ma dria si,  te eri ma so'bi ace'i,  e'do eri se ele,  ele,  lesu ma alia.
P18	Adroo ni o'bi efu lesu ma aliaria,  agupi 'dii to 'bile 'da ma alia cinaki; esii eri 'bile 'da ma alia. 'Da ndra adroo ma asiza nyakudria ri. 'Da vutia,  Nakuru o'a 'ima adropi be saa ezu ru. E'yo ma asiza 'dipi.

images:

illustrations/pages/1179.png
illustrations/pages/1180.png
illustrations/pages/1192.png
illustrations/pages/1179.png
illustrations/pages/1193.png
illustrations/pages/1181.png
illustrations/pages/1884.png
illustrations/pages/1182.png
illustrations/pages/1191.png
illustrations/pages/1195.png
illustrations/pages/1183.png
illustrations/pages/1184.png
illustrations/pages/1185.png
illustrations/pages/1883.png
illustrations/pages/1186.png
illustrations/pages/1187.png
illustrations/pages/1188.png
illustrations/pages/1189.png
illustrations/pages/1190.png

translations:

Afrikaans (Translation)	Nonkungu en Die Imbulu	id=11532
ChiTonga (Translation)	Nonkungu Alimwi Anabulwe	id=18655
CiNyanja (Translation)	Nonkungu Na Mbulu	id=18673
Ekegusii (Translation)	Nokungu N’Eimbulu	id=2097
Ekegusii (Translation)	Nonkungu N’Embulu	id=2623
English (Original)	Nonkungu and the Imbulu	id=1877
French (Translation)	Nonkungu Et L'imbulu	id=12674
IciBemba (Translation)	Nonkungu Neembulu	id=18678
isiXhosa (Translation)	Unonkungu Nembulu	id=2114
isiXhosa (Translation)	Unonkungu Nembulu	id=2702
isiZulu (Translation)	Unonkungu Kanye Nembulu	id=2098
isiZulu (Translation)	Unonkungu Kanye Nembulu	id=16748
Kikamba (Translation)	Nokũngũ Na Yalyũka	id=2100
Kikamba (Translation)	Nokũngũ Na Yalyũka	id=2633
Kiswahili (Translation)	Nonkungu Na Imbulu	id=2101
Kiswahili (Translation)	Nonkungu Na Imbulu	id=2634
Luganda (Translation)	Nakkungu Nakintu N’Ekikule Kule	id=2110
Luganda (Translation)	Nakkungu N’Ekikulekule	id=2652
Lumasaaba (Translation)	Nakhungu Ni Imburu	id=2655
Lunyole (Translation)	Nakungu N’Embulu	id=2121
Lunyole (Translation)	Nakungu N’Embulu	id=2654
Maa (Translation)	Nonkungu O Imbulu	id=2650
Oluwanga (Translation)	Nonkungu Ne Imbulu	id=2653
Oluwanga (Translation)	Nonkungu Ne Imbulu	id=2111
Oluwanga (Adaptation)	Nashimuli Nende Okunani	id=19594
Sepedi (Translation)	Nonkungu Le Imbulu	id=18156
Sesotho (Lesotho) (Translation)	Ts'epang Le Katse Ea Lehata	id=2158
Sesotho (Lesotho) (Translation)	Nonkungu Le Imbulu	id=2705
Sesotho (South Africa) (Translation)	Neo Le Lempetje	id=20047
Setswana (Translation)	Neo Le Lelobu	id=17663
SiLozi (Translation)	Nonkungu Ni Hopani	id=18745
Tshivenda (Translation)	Nonkungu Na Mbulu	id=18192
Xitsonga (Translation)	Nonkungu Na Imbulu	id=18869
