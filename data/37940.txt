url:	https://africanstorybook.org/reader.php?id=37940&d=0&a=1
id:	37940
title:	Mphatso ya agogo akazi
author:	Peter  Msaka
artist:	Sibongile Mnkandla
lang:	ChiChewa
level:	Longer paragraphs
lic:	Creative Commons: Attribution 4.0
thumb:	http://africanstorybook.org/illustrations/covers/37940.png
desc:	Amayi amuthandiza Thabo kupanga mphatso yopambana ya agogo akazi.

page_text:

P1	Agogo akazi akubwera kudzatiyendera. Nthawi zonse amamubweretsera Thabo mtedza ndi zipatso za mtchire, kapena chimanga chachiwisi ndi chivwende.@@Thabo akufuna kuwapatsa Agogo chinthu cha mtengo wapatali.
P2	Buku litha kukhala mphatso yabwino kwambiri, koma kodi Agogo amatha kuwerenga?@@Kodi atapita kukagula kumasitolo, atha kukapeza chinthu chosangalatsa?@@"Tiyeni tiwapangire chikwama," anatero Thabo mwachimwemwe. "Chikwama chachikulu cholimba cha mtundu wa buluu."
P3	Amayi atenga nsalu imene anagula kusitolo. Atambasula muyeso ndi kuyamba kudula.@@Ayamba ndi mbali ziwiri zimene ndi zotambalala komanso zazikulu.
P4	Kenako mbali zing'onozing'ono ziwiri kuti chikhale ndi maonekedwe abwino.@@Thabo azipinda limodzi ndi mbali zikuluzikulu ziwiri zija. Akuwonerera pamene Amayi akuyesa kachikena.
P5	Adula zidutswa ziwiri m'munsi mulitali. Izi ndi zimene zichititse chikwama kukhala cholimba.@@Thabo akupinda pamene Amayi akuyesanso.
P6	Adula zidutswa zinayi zomwe ndi zotambalala komanso zazitali.@@Ziwiri zisokedwa limodzi kupanga lamba m'modzi. Izi zilimbitsa chikwama kwambiri.
P7	Kenako Amayi atenga makina awo osokera.@@Alumikiza zidutswa zonse kupanga chikwama cha Agogo akazi.@@Achipereka kwa Thabo amene amwetulira ndi kunena kuti, "Zikomo Amayi posoka chikwama cha Agogo akazi."

images:

illustrations/pages/25487.png
illustrations/pages/25488.png
illustrations/pages/25495.png
illustrations/pages/25490.png
illustrations/pages/25491.png
illustrations/pages/25492.png
illustrations/pages/25493.png
illustrations/pages/25494.png

translations:

ChiNambya (Translation)	Chipo chamegulu	id=32895
ChiNdau (Translation)	Chipo chambuya	id=35132
English (Original)	A present for grandma	id=21728
French (Translation)	Un cadeau pour mamie	id=33151
isiNdebele (Translation)	Isipho sakagogo	id=35210
Lusoga (Translation)	Ekirabo kya dhaadha omukazi	id=28452
Otuho (Translation)	Esiori jio hahanyi hoŋ	id=39225
Sepedi (Translation)	Mpho ya Koko	id=33342
Sesotho (Zimbabwe) (Translation)	Mpho Ea Nkuku	id=21729
Siswati (Translation)	Sipho saGogo	id=34416
Spanish (Translation)	Un regalo para la abuela	id=34354
Tshivenḓa (Translation)	Mpho  ya makhulu	id=34301
Xitsonga (Translation)	Nyiko ya kokwanaxisati	id=34194
