url:	http://africanstorybook.org/reader.php?id=22304&d=0&a=1
id:	22304
title:	Musau bóyír tàr wov
author:	Beatrice Tafon Takeh and Mbinkar Emmanuel Keelen
artist:	Benjamin Mitchley
lang:	Lámnsoʼ
level:	First paragraphs
lic:	Creative Commons: Attribution 3.0
thumb:	http://africanstorybook.org/illustrations/covers/22304.png
desc:	Tàr à Musau dzə̀ wír a wù-uù lo wù wàa no meluʼ me wàa koo wun vitsə́ʼ vidzə̀m. Wù nó bey

page_text:

P1	Wánlè lùmèn wùmòʼ-oò yii a dzə, aá yoŋ yír ji Musau. Wù-uù dzə́ wùn tàr wov woo Syonzola.
P2	Syonzola-aà lo, wù wàa dù, a no meluʼ a wìy a dzə̀ vitsə́ʼə́. Musau-uù lo wù yèn wun ji cóʼ.
P3	Syonzola dù wiy e laʼ, wù wàa toŋ a rəəmé jii, "Ntèʼ e dzə̀m fəə́, e wìy sə̀ mo! Kuúrá koò ne mo fen."
P4	Á yú mo Syonzola tóŋé, ntèʼ nèn fəə̀ wùnà mvən si, à kòŋ sí, à nyùy sí ji á sə́ a wun. Á wiyì, á yèn a wù kì nò a dzə̀ meluʼ mè koó e nèn a yii a dzə̀ kilélé wùn áwune.
P5	Syonzola ku nèn a no, a lò a rəəmé e ntǐm vitsəʼə́ ji á sə́ á wun. Ntèʼ lo, yì kù nèn fəə̀ e mvən si wùn à kòŋ sí, à nyùy sí ji á sə́ á wun. Á fəə́, á kù yèn a dzə̀ kinyo kiwun. A wù kù yii a dzə̀ kilélé wùn áwune.
P6	Syonzola lo wù wàa kfən é bàm é laʼ ghán sidzə̀m a sì vitsə́ʼ. Tóŋ rə́ yee ji á sə́ wune lo yí nèn yìm Musau fo mbuùné. Musau kì ji tàr wov kijuŋ feyì. Wù lo wù wàa yuurí mo Syonzola ghán wiyì e du e mee mo wù yii mií e shùu lav.
P7	Wáa dzə vitsə́ʼ vímóʼ ví, Syonzola nèn kù a wìy, a wù nó ne mè koó. Wáa dzə e ghan fen, a kuúrá dzə̀ rú e ghaa lav. Mo Syonzola toŋen, kuúrá ku nèn taàmé wun kibiíbí.
P8	Syonzola tóŋ kitaátávín. Yii bèy wír veé ntèʼé nen yòŋ jii, "Vèr dòr ne fo vifii ve Syonzola rə́si dinè." Áwune nen bìnkìr e neèm aáwune vikun.
P9	Kù mo kí yii dzə́, tóŋ Syonzolàa nen yìm wán və woo Musau. Musau ku nèn a yuurí ntsən se tàr wov vitsə́ʼ vin mo sí kù yii giv wiyì. Á bèy, kí ku nèn a yensín ji bó tàr wov yòʼ ghán wiy e mentsə̀m me lav. Musau nen tùm e yuv a yuurí kijuujùŋ.
P10	Musau nen yòŋ jii, "Tàr wor sì rú e ŋgeʼ. Ké lèn ki dzə̀ a yòʼ dzə̀ə́ visəə́rí."
P11	Musau túm é yuv fo wùn kikun, e boò kitsə́m ké shiŋkàʼ fo və̀y e nyèŋ fə̀ə fó tàv.
P12	Wù jàŋ jii, "Bàá,bàá." Ŋwee kàʼày, Musau yén a Syonzola katìr wùn à nyàm. Wù nàn kitsə́m ké shiŋkàʼ. Mo kuúrá yenen kitsə́m ké shiŋkàʼ a kí gheʼè, e nèn lèʼ e dù.
P13	Kee shooy ki shaà, la Syonzola yòʼ dzəə wìy fəə̀ vitsə́ʼ ji wun du a nó. Yii bèy, wù nèn a lì ghán sə́, a fèr a dzə̀ vimfèr ve juŋ vi e wonlě ŋwàʼa.

images:

illustrations/pages/8233.png
illustrations/pages/8221.png
illustrations/pages/8222.png
illustrations/pages/8223.png
illustrations/pages/8224.png
illustrations/pages/8225.png
illustrations/pages/8226.png
illustrations/pages/8227.png
illustrations/pages/8228.png
illustrations/pages/8229.png
illustrations/pages/8230.png
illustrations/pages/8231.png
illustrations/pages/8232.png
illustrations/pages/8234.png

translations:

Amharic (Translation)	አባቱን የታደገው ጥላሁን	id=12738
English (Original)	Musau Saves His Father	id=2140
English (Adaptation)	Musau And His Father	id=18326
Kinyarwanda (Translation)	Mukiza Yatabaye Se	id=20709
Kinyarwanda (Translation)	Mukiza Yatabaye Se	id=20730
Luganda (Translation)	Kabali Ataasa Kitaawe	id=6426
Lugbarati (Translation)	Amagu Pa Ima Ati	id=2522
Lumasaaba (Translation)	Musalu Awonesa Paapawe	id=3077
Lunyole (Translation)	Musa Ataasa Semwana	id=2523
