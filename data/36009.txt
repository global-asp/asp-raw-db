url:	https://africanstorybook.org/reader.php?id=36009&d=0&a=1
id:	36009
title:	Ziwa la Nakuru
author:	Njeri Wachira
artist:	
lang:	Kiswahili
level:	First paragraphs
lic:	Creative Commons: Attribution 4.0
thumb:	http://africanstorybook.org/illustrations/covers/36009.png
desc:	Mtoto mmoja anayeishi Australia anarudi Kenya kuwatembelea nyanya na babu yake. Babu anampeleka kuona wanyama wa mwitu katika mbuga ya ziwa la Nakuru.

page_text:

P1	Nilipokuwa mdogo nilienda kuwatembelea babu na nyanya yangu.  Waliishi Katika nchi ya Kenya mji mmoja onaitwa Nakuru.
P2	Tulipanda ndege kutoka mji wa Melbourne hadi Dubai.
P3	Pale Dubai tulichukua ndege ya kutupeleka mpaka mji mkuu wa Kenya; Nairobi.
P4	Baada ya masaa matano tulitua katika uwanja wa ndege wa Jomo Kenyatta.
P5	Familia yetu kubwa ilitungoja. Shangazi, wajomba, nyanya, babu na binamu wote walifika kutukaribisha. @Walisema, "Karibu Kenya".
P6	Babu alitubeba kwa gari lake hadi mji wa Nakuru.
P7	Njiani tuliwaona swara, pundamilia na nyani wakila nyasi mwituni. @Babu aliahidi kunipeleka katika ziwa la Nakuru kuwaona wanyama zaidi.
P8	Niliona miti mingi ambayo sikuweza kuiona Australia. Ilikuwa mirefu na yenye miiba. Babu alinieleza inaitwa mishita.
P9	Usiku huo sikulala usingizi. Nilikuwa na hamu ya kuona wanyama wengine.
P10	Nilipoamka nilipewa kiamsha kinywa na nyanya na kisha tukaanza safari.
P11	Tulipofika kwenye lango la ziwa la Nakuru tuliwaona ngiri, pundamilia na nyani. @@Tulilipa ada na kufunguliwa lango kisha tukatumbukia ndani ya msitu.
P12	Tulipofika kwenye ziwa, nilitishika kwa urembo niliouona. @Sehemu kubwa ilikuwa kama bustani la maua ya waridi. @Heroe walikuwa wengi kupindukia.
P13	Kwa mbali tuliwaona viboko wawili majini. @Tulitumia darubini ili kuona vizuri.
P14	Tuliona kundi la twiga wakitembea. Nilipendezwa sana na ngozi yao. @Ilikuwa na maumbo ya kupendeza.
P15	Kisha tuliwaona vifaru. Nilihofu kwa sababu ya hadithi nilizokuwa nimesikia kuhusu vifaru. Lakini waliendelea kulala.
P16	Kundi la nyati lilivuka barabara tuliyokuwa tukipitia. Nilijawa na wasiwasi lakini nyati walipita na kuendelea na safari yao.
P17	Tulimwona simba aliyekuwa amelala mwambani. @Tulichungulia kwa mbali kwani tulimwogopa.
P18	Tuliporudi nyumbani tulipata nyanya ametuandalia chakula kingi na kitamu. @Mezani palikuwa na chapati, wali wa kukaangwa, kuku wakuokwa, mboga za aina tofauti na vinywaji.
P19	Nilikula, nikashiba na usiku huo nikalala fofofo.
P20	Mwisho.

images:

illustrations/pages/84790201.png
illustrations/pages/84790202.png
illustrations/pages/84790203.png
illustrations/pages/84790204.png
illustrations/pages/84790205.png
illustrations/pages/84790206.png
illustrations/pages/84790207.png
illustrations/pages/84790208.png
illustrations/pages/84790209.png
illustrations/pages/84790210.png
illustrations/pages/84790211.png
illustrations/pages/84790212.png
illustrations/pages/84790213.png
illustrations/pages/84790214.png
illustrations/pages/84790215.png
illustrations/pages/84790216.png
illustrations/pages/84790217.png
illustrations/pages/84790218.png
illustrations/pages/84790219.png
illustrations/pages/84790220.png

translations:

