url:	http://africanstorybook.org/reader.php?id=15156&d=0&a=1
id:	15156
title:	Ce-Dijani Ni Ce-Ngwena
author:	Alberto Mateus Chaibo and Assima Abudo
artist:	Amir Bachir Ant√≥nio Necas
lang:	Ciyawo
level:	First paragraphs
lic:	Creative Commons: Attribution 3.0
thumb:	http://africanstorybook.org/illustrations/covers/15156.png
desc:	Ngwena jidi ja kogoyo nambo ja kukalamuka?

page_text:

P1	Ce-Dijani vatamaga muncitela cekulungwa mungulugulu lusulo. Cidikati ca lusulo capadi cilumba cimo camwana. Yitela ya cele cilumba-co yasogwele yisogosi yejinji.
P2	Ce-Dijani vasakaga kuja kudya yisogosi yila. Vele vadiweni diganga dyekulungwa cidikati ca ditala ni vaganisisye kuti ngagulucile peganga pala,  guluka sooni pele mpaka pacilumba pala.
P3	Ce-Dijani vagulwice kwa macidi mpaka peganga pala. Sooni vagulwice kane mpaka pacilumba pavapasakaga pala. Vele ni vadiji nkudya yisogosi yila. Pawujo pakwe ni dyawujaga wa kunyumba. Ce-Dijani yele vatendaga kakajinji.
P4	Nambo vapadi vamo ce-Ngwena va vatamaga mun'nusulo ni vankwawo. Ce-Ngwena vakongwe vatite,  "Vankwangu m'mwe nkaajesile mpaka peganga pala ni nkaajile kuva cimile. Dipende dyenu didi ntundu wumo ni diganga dila."
P5	Gane masiku mbujo mwakwe,  ce- Ngwena vaweni ce-Dijani adi nkwawula kucilumba kula. Ce-Ngwena ata dilama nganatenda,  vele vakwesile peganga ni vagonile ni kusisa ntwe wawo nkati mwa mesi.
P6	Ce-Dijani pa vamasile kudya ni vadiji tayadi ja kuwuja wa kumangwawo. Nambo diganga dyalosisye wukulu kulekangana ni mwa dyavelele. Sano vele vatite pakwamba diganga,  "Alakwe ce-Diganga,  mpela alakwe sano akusile? Alakwe adi cenene?"
P7	Ce-Ngwena vadiji cisilu ni vaganisyaga kuti diganga dila ni dya dyavecetaga. Sano vele vajanjile ce-Dijani kutiji,  "Wune nguwoneka mpelaga jwankulungwa ntande ngwena jekulungwa jigonile pacanya pa wune."
P8	Ce-Dijani vatite,  "M'mwe ce-Ngwena,  wune nayimanyi kuti m'mwe nkusaka kundya. Wune ndi jwancekulu ni ntande wakwe m'mwe komboleka kunyigala wune. Nambo wune ngusaka kulanga kwa vanace vangu kwele kucitela cekulungwa. Pele ce-Ngwena vakwesisye ce-Dijani kun'gongo kwawo!"
P9	Pa vayice kwekula ce-Dijani vakwesile ncitela ni vatite,  "Asante kwa boleya ambusanga. Basi,  sano m'mwe komboleka kwawulaga kunyumba jenu!" Ni ce-Ngwena ni vatite,  "Nambo m'mwe mwapelece cilanga."
P10	Ce-Dijani vasecile ni kuti,  "M'mwe ntesile wusilu kungulupidila wune!" ni vajuvile kusyeto nyambi sya ncitela. Ce-Ngwena nganakomboleje kwakamula ce-Dijani va kukalamuka!

images:

illustrations/pages/10583.png
illustrations/pages/10571.png
illustrations/pages/10572.png
illustrations/pages/10573.png
illustrations/pages/10581.png
illustrations/pages/10575.png
illustrations/pages/10582.png
illustrations/pages/10584.png
illustrations/pages/10578.png
illustrations/pages/10583.png
illustrations/pages/10586.png

translations:

Ciyawo (Adaptation)	Ce-Dijani Ni Ce-Ngwena	id=16204
