url:	https://africanstorybook.org/reader.php?id=35012&d=0&a=1
id:	35012
title:	Esifune esichila likhutu liba ne siole
author:	Edward  Ongondo
artist:	Maxwell  Abwamba
lang:	Lunyore
level:	Longer paragraphs
lic:	Creative Commons: Attribution 4.0
thumb:	http://africanstorybook.org/illustrations/covers/35012.png
desc:	Olukalo luno lwana esifune esichila likhutu liuma eliswi khumurwe.

page_text:

P1	Khale kwali nende Likhutu. Likhutu nende Omukhaye uwe, Nanjelo, mamenya khusikulu hekula ye esiro.@@Musiro shino yaliyi omukhaye owatekhanga echikaimati. Abandu bali bachama echikaimati chichie.@@Likhutu yayanjishibwa nende omuya kwe echikaimati ne yekomba okhukula.
P2	Likhuta yachia khu omukhaye okusia. "Silikho siosi esianyala okhukhola mana nyoole echikaimati?"Likhutu yareba.@@"Eeeeee. Umengela liduka lianje chichanga musiama esia abakhaye," omukhaye yamusungila.
P3	Olwa omukhaye yali nachie, Likhutu yatemwa nende omuuya omulai kwa echikaimati.@@Yamala neibola, "Njakhulia, ma ndie khandi ndie. Ma echisikae mbikhe mukofia yanje."
P4	Likhuta siali namale tawe yamala nalola omukhaye we chikaimati neyecha.@@Yechusia ekofia yiye ne chikaimati okhurula khu amaika.@@Mana nafunikha ekofia khumurwe. Mubwangu Likhutu liachika okhusungusa omurwe okhurulana nende obusambe obwa echikaimati khu murwe kukwe.
P5	Olwa omukhaye yola yachenya khulwa elikhutu lili lisungusa omurwe. Omukhaye na mureba kali yali nali obulayi. @@"Eling'ana liosi liumakho elibi tawe!" Likhutu yamukalusia nasungusa omurwe.@@Yachia bwangu munyumba ya omusiani wabwe.@Yanyoola omusiani wabwe nende abacheni yamala niekhale elwanyi okhumulinda.
P6	Likhutu yachilila okhusungusa omurwe nalinda omusiani wabwe.@@Olwa omusiani wabwe yalola Likhutu nasungusa omurwe yachenya.@@Yesunda mana nienia ekofia ye Likhutu okhurula khu murwe. Echikaimati chiamala chikua asi!
P7	Eliswi lie Likhutu liali liyie liosi. Yali nasikae ne siole.@@"Nesina esiekholekhele?" omusiani wabwe yareba.@Likhutu yali nende esimba murwe okhukalusia. @@Eliswi khu murwe okwe Likhutu silia mela ta. @@Okhurula olwene ilwo likhutu ali ne siole.

images:

illustrations/pages/93740385.png
illustrations/pages/93740380.png
illustrations/pages/93740381.png
illustrations/pages/93740382.png
illustrations/pages/93740383.png
illustrations/pages/93740384.png
illustrations/pages/93740385.png

translations:

Amharic (Translation)	ኤሊዎች ለምን ፀጉር እንደሌላቸው	id=36622
ChiChewa (Translation)	Chifukwa chimene afulu alibe tsitsi	id=37952
English (Original)	Why tortoises have no hair	id=34992
