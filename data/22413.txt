url:	http://africanstorybook.org/reader.php?id=22413&d=0&a=1
id:	22413
title:	Yìy à Simbi wo fiy
author:	Beatrice Tafon Takeh and Mbinkar Emmanuel Keelen
artist:	Benjamin Mitchley
lang:	Lámnsoʼ
level:	First sentences
lic:	Creative Commons: Attribution 3.0
thumb:	http://africanstorybook.org/illustrations/covers/22413.png
desc:	Yìy à Simbi kpù

page_text:

P1	Yìy à Simbi-iì kpù ne. Simbi wùn tàr wov nèn kù a dzə, a sənén vitú vév.
P2	Wáa dzə e kishiíy kímóʼ kí bàá Simbi wáa wìy fo laʼ wùn wiíy wùmòʼ aá yoŋ ji Anita.
P3	Tàr à Simbi nèn a yeʼéy Simbi ji wù biímé á Anita ji ye wov.
P4	Simbi-iì rəsí dzə́ mendzən mendzən. Kifá ke ki-iì rəər wun ki ku-uù joʼ bvə̀ràŋgí wo shomkin wo ŋkfə yè wov.
P5	Bàá Simbi wìy dù e kwaʼ lim, Anita wùn Simbi siíy a bànnìn.
P6	Lóo dzə e ghan símóʼ sí, wù dzə̀v Simbi. Lo, la wù yòʼ fə̀m fò wun viyíkìr.
P7	Wù lo wù sə̀ŋ Simbi fo kikun. Bvə̀ràŋgí yìy à Simbi və̀y nèn lò e saàsi.
P8	Simbi tùʼ bvə̀ràŋgí wùn à kifá ke yi ki, e nèn lèʼ laʼ.
P9	Wù dù, e shiíy e kici, a yòv luŋ a taŋ yè wov.
P10	Wiíy wùmoʼ nèn lì ghán e yuùrí luŋ Simbi kijuujùŋ.
P11	Wiíy və̀n nèn kìíy ji Simbi dzə̀ á wan fər və woo lumèn.
P12	Wù lì Simbi wùn wun dù a dzə. Simbi wáa yikir, a buuné kijuŋ.
P13	Bàá Simbi wìy lòo kfən e bàm, e làa yòʼ  yen Simbi e laʼ.
P14	Bàá yoŋ sho jii, "Kú a dzə ri vèn fər wom e du mèe mo à koŋe."
P15	Anita wùn Simbi nèn lò e kèʼ a kòŋnìn.
P16	Anita fer viyíkìr wù tsə́nsi vé Simbi. Simbi nèn yèn ji a dzè lèn wun lò e bàʼtí, a kfən a fo laʼ.

images:

illustrations/pages/1682.png
illustrations/pages/1675.png
illustrations/pages/1676.png
illustrations/pages/1677.png
illustrations/pages/1678.png
illustrations/pages/1679.png
illustrations/pages/1680.png
illustrations/pages/1681.png
illustrations/pages/1674.png
illustrations/pages/1682.png
illustrations/pages/1683.png
illustrations/pages/1685.png
illustrations/pages/1686.png
illustrations/pages/2483.png
illustrations/pages/1688.png
illustrations/pages/1690.png
illustrations/pages/1691.png

translations:

Afrikaans (Translation)	Simbegwire	id=11167
Amharic (Translation)	ሲምበግዊሬ	id=22403
Arabic (Translation)	سمبقواير	id=21835
English (Original)	Simbegwire	id=7068
English (Adaptation)	Simbi's new Mother	id=21374
Kidawida (Translation)	Wawuda mkandee	id=22025
Kiswahili (Translation)	Simbi ampata mama mpya	id=22002
Lunyole (Translation)	Sibahwana	id=7164
