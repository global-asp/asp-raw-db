url:	https://africanstorybook.org/reader.php?id=32252&d=0&a=1
id:	32252
title:	Feni na Nyoka Kijani Kibichi
author:	Ursula  Nafula
artist:	Therson  Boadu
lang:	Kiswahili
level:	First sentences
lic:	Creative Commons: Attribution 4.0
thumb:	http://africanstorybook.org/illustrations/covers/32252.png
desc:	Kila siku ni mwanzo mpya kwa Feni

page_text:

P1	Feni alikuwa msichana mdogo aliyekimbia kama upepo. @@Feni alipenda kucheka na alijaribu alivyoweza kutenda alivyoambiwa.
P2	Siku moja, Feni alienda na mama na baba kutafuta kuni.
P3	Feni alipenda kumsaidia mama na baba lakini, kulikuwa na kazi nyingi za kufanya. Pia, kulikuwa na vitu vingi vya kuona: ndege, tumbili, na anga!
P4	Mama alisema, "Feni! Tafadhali sikiliza! Unaweza kutafuta kuni hapa na hapo...
P5	...lakini, Feni, tafadhali, chunga pahali unapokwenda, pia, kuwa mwangalifu."
P6	Mama na baba wakashughulika kutafuta kuni.
P7	Wakapata vipande vikubwa vya kuni.@@Vilevile, wakapata vipande vidogo vya kuni.
P8	Feni pia akashughulika kutafuta kuni.@@Akapata vipande vidogo vya kuni.@@Akapata vipande vidogo sana vya kuni.
P9	Halafu Feni akatazama juu.@@Akamwona ndege kwenye nyasi ndefu.
P10	Kisha Feni akatazama chini. Akamwona chungu mwenye rangi ya hudhurungi.
P11	Tena Feni akaliona jani maridadi. Jani hilo lilikuwa kijani kibichi na lilimetameta.
P12	Feni akasema, "Hili halionekani kama jani!" Ghafla, jani hilo maridadi likasonga!@@Feni akasema, "Hili si jani maridadi. Huyu ni nyoka kijani kibichi!"
P13	Feni akapiga kelele, "Eii!" Feni akakimbia haraka kuwatafuta baba na mama.
P14	Feni akamwona babake. Feni akasema, "Nyoka! Nyoka!"@@Baba akauliza, "Wapi? Wapi?"@@Feni akajibu, "Hapo! Hapo!"
P15	Halafu babake akamfukuza yule nyoka kijani kibichi kwa kijiti.@@Nyoka kijani kibichi akatoroka akaenda zake.
P16	Baba akasema, "Feni, uko salama. Twende tumwambie mama kuhusu yule nyoka kijani kibichi."
P17	Mama akasema, "Feni, nimefurahi kwamba nyoka kijani kibichi hakukuuma...
P18	...lakini wakati mwingine, tafadhali, tafadhali, kuwa macho na utazame unakokwenda."@@Na huo ukawa ndio mwisho wa jambo hilo.

images:

illustrations/pages/27511.png
illustrations/pages/27497.png
illustrations/pages/27499.png
illustrations/pages/27500.png
illustrations/pages/27502.png
illustrations/pages/27503.png
illustrations/pages/27504.png
illustrations/pages/27506.png
illustrations/pages/27507.png
illustrations/pages/27508.png
illustrations/pages/27509.png
illustrations/pages/27510.png
illustrations/pages/27511.png
illustrations/pages/27512.png
illustrations/pages/27513.png
illustrations/pages/27514.png
illustrations/pages/27515.png
illustrations/pages/27516.png
illustrations/pages/27517.png

translations:

English (Original)	Fati and the Green Snake	id=31836
