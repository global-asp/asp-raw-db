url:	https://africanstorybook.org/reader.php?id=37764&d=0&a=1
id:	37764
title:	Tamara begin skoolgaan
author:	Fanie Viljoen and Magdaleen  Du Toit
artist:	Jacob Kono
lang:	Afrikaans
level:	First paragraphs
lic:	Creative Commons: Attribution 4.0
thumb:	http://africanstorybook.org/illustrations/covers/37764.png
desc:	Om vir die eerste keer skool toe te gaan

page_text:

P1	Tamara is vyf jaar oud. Sy woon saam met haar gesin.@@Haar dorpie is naby 'n bos waar daar wilde diere bly.
P2	Tamara is gehoorsaam aan haar ouers.@@Sy pas die skape en bokke op.
P3	Tamara hou daarvan om te luister hoe die voëls sing wanneer sy die diere oppas.@@Terwyl die voëls sing, maak sy haar eie woorde op vir hulle liedjie.
P4	Tamara is te jonk om skool toe te gaan.@@Haar ouers laat net die ouer kinders, Nashipae en Tasieku, toe om skool toe te gaan.@@Die skool is 10 kilometer ver.
P5	Nashipae en Tasieku gaan soggens saam met ander kinders van die dorpie skool toe en kom in die aand terug.@@Hulle dra hul kos in klein houers saam.
P6	Tamara vra vir haar ma: "Wanneer kan ek ook skool toe gaan?"@@Haar ma antwoord: "Jy kan binnekort gaan, my liefste kind."
P7	Eendag kom daar 'n motor aan met die hoofman en twee vroue.@@Die hoofman maak seker dat kinders op die regte ouderdom skool toe gaan.
P8	Die mense glo as 'n kind haar arm oor haar kop kan strek en aan haar oor kan raak, dan is sy gereed om skool toe te gaan.
P9	Die hoofman vra: "Hoe oud is jy?"@@"Ek is vyf jaar oud," antwoord Tamara.@@"Kom ons kyk of jy skool toe kan gaan," sê die hoofman.
P10	Een van die vroue neem Tamara se regterhand en plaas dit saggies oor haar kop.@@Tamara raak aan haar linkeroor.
P11	Tamara moet na 'n ander skool as Nashipae en Tasieku gaan.@@Dis 'n nuwe een, en nader aan die huis.
P12	Tamara is baie bly.@@Nou sal ek ook kan lees ek skryf soos Nashipae en Tasieku, dink sy.

images:

illustrations/pages/25447.png
illustrations/pages/25447.png
illustrations/pages/25448.png
illustrations/pages/25449.png
illustrations/pages/25450.png
illustrations/pages/25451.png
illustrations/pages/25452.png
illustrations/pages/25453.png
illustrations/pages/25454.png
illustrations/pages/25455.png
illustrations/pages/25456.png
illustrations/pages/25457.png
illustrations/pages/25458.png

translations:

Chichewa (Translation)	Tamara ayamba sukulu	id=34966
ChiNambya (Translation)	Tamara wakatangisa chikolo	id=32896
Chinkhonde (Translation)	Tamala andile sukulu	id=35001
Chitonga (Malawi) (Translation)	Tamala watamba sukulu	id=35026
Citumbuka (Translation)	Tamara wayambenge sukulu	id=35055
Ciyawo (Malawi) (Translation)	Tamala ŵatandite sukulu	id=35076
Ellomwe (Malawi) (Translation)	Tamara ohambella esukulu	id=35108
English (Original)	Tamara starts school	id=21588
French (Translation)	Tamara commence à l'école	id=35180
isiXhosa (Translation)	UTamara uqala isikolo	id=37849
isiZulu (Translation)	UTamara ungena esikoleni	id=37714
Khoekhoegowab (Translation)	Tamaras	id=31854
Kiswahili (Translation)	Tamara aanza kwenda shule	id=21631
Lámnsoʼ (Translation)	Tamara kéʼ a du' fo shikur	id=22301
Lusoga (Translation)	Tamara atandiika okusoma	id=25582
Oshikwanyama (Translation)	Kandeshi ta hovele ofikola	id=31573
Oshindonga (Translation)	Tamara atameka osikola	id=31508
Otjiherero (Translation)	Tamara Ua utu osikire	id=31517
Rukwangali (Translation)	Tamara ta vareke sure	id=31587
Sepedi (Translation)	Tamara o thoma go ya sekolong	id=33465
Sesotho (Lesotho) (Translation)	Lerato o qala sekolo	id=36353
Sesotho (South Africa) (Translation)	Thamara o qala sekolo	id=33377
Siswati (Translation)	Tamara ucala kuya esikolweni	id=33403
Tshivenḓa (Translation)	Tamara u thoma tshikolo	id=34300
Xitsonga (Translation)	Zawadi a sungula xikolo	id=34193
