url:	http://africanstorybook.org/reader.php?id=19926&d=0&a=1
id:	19926
title:	Segokgo Se Se Botswa
author:	Lorato Trok
artist:	Wiehan de Jager
lang:	Setswana
level:	First words
lic:	Creative Commons: Attribution 4.0
thumb:	http://africanstorybook.org/illustrations/covers/19926.png
desc:	Botswa ga bo a siama.

page_text:

P1	Anansi ke segokgo se se botswa.
P2	O rata dijo,  fela o botswa go apaya.
P3	Anansi o etela Mmutla mme o mo kopa merogo.
P4	"Ee. Nthusa ka go fudua," ga rialo Mmutla. Mme fela Anansi o botswa.
P5	"Ke tla boa nako e e tlang," ga rialo Anansi.
P6	Anansi o ne a bofelela bobi mo leotong la gagwe le la pitsa ya ga Mmutla.
P7	"Goga bobi fa merogo e botswile," ga rialo Anansi.
P8	"Ditshwene,  a nka ja dinawa le lona?" "Ee. Re thuse ka go segelela."
P9	"Ke tla boa nako e e tlang," ga rialo Anansi. A tswelela go bofelela bobi.
P10	"Kolobe ya naga,  a nka ja le wena matapole?" "Ee. Nthuse go apaya."
P11	"Ke tla boa gape," ga rialo Anansi. A tswelela go bofa bobi.
P12	Ka nakwana,  ke fa maoto otlhe a a robedi a ga Anansi a bofelegile mo dipitseng.
P13	Anansi a utlwa leoto la bobedi le gogega.   Le la boraro.
P14	Maoto otlhe a le robedi a a gogega! "Tlogelang go goga!"  Anansi a lela.
P15	Ga gona ope yo o utlwang Anansi a lela. Bobi jwa robega ka bongwe ka bongwe.
P16	Maoto a ga Anansi a gogega thata! Ke ka jalo digokgo tsotlhe di naleng maoto a matelele a masesane.

images:

illustrations/pages/1069.png
illustrations/pages/1070.png
illustrations/pages/1071.png
illustrations/pages/1072.png
illustrations/pages/1073.png
illustrations/pages/1074.png
illustrations/pages/1075.png
illustrations/pages/1076.png
illustrations/pages/1069.png

translations:

