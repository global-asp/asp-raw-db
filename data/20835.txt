url:	http://africanstorybook.org/reader.php?id=20835&d=0&a=1
id:	20835
title:	Ha Bese E Kgolo E Bolou E Siilwe Ke Nako
author:	Matilda Dube
artist:	Mango Tree
lang:	Sesotho (South Africa)
level:	Read aloud
lic:	Creative Commons: Attribution 4.0
thumb:	http://africanstorybook.org/illustrations/covers/20835.png
desc:	Bubu le mme wa hae ba emetse bese e kgolo e bolou ho ba isa toropong.

page_text:

P1	Ha nngwe ka letsatsi bese e kgolo e bolou e emisa motseng wa Bubu ho palamisa batho ba yang toropong. Bubu ha a eso bone bese e kgolo hakana! 

O bala difensetere tse robong tsa bapalami le fensetere e le nngwe ya mokganni. "Ho tlamehile ho ba le mela e robong ya ditulo tsa bapalami le ditulo tse 8 bonyane moleng o le mong hore batho ba dule", ke kgopolo ya Bubu ena.

Haeba Bubu a nepile, bese e kgolo e bolou e ka palamisa bapalami ba ba kae?
P2	Hosane, Bubu le mme wa hae ba tla palama bese e kgolo e bolou ho ya toropong ho rekela Bubu yunifomo ya sekolo e ntjha.

Mme wa Bubu o ruile dikgoho. O rekisa mahe ka R15 tosene. Dibekeng tse ngata o fumana R450.

O lokela ho rekisa ditosene tse kae tsa mahe hore a fumane R450? Dibekeng tse nne tse fetileng, o bolokile halofo ya tjhelete ho lefella yunifomo ya Bubu e ntjha. Na o ka bala hore mme wa Bubu o bolokile tjhelete e kae ka dibeke tse nne?
P3	E se e batla e le kgwedi tse tharo Bubu a qetetse ho palama bese. O tatile!

Hosane ke letsatsi le leholo! Ka hora ya bosupa o se a le betheng, empa o sitwa ho kgaleha. Kelello ya hae e matha lebelo! O nahana ka leeto la ho ya toropong. E se e le halofo ka mora hora ya borobong, empa Bubu o ntse a tonne mahlo!
P4	Hoseng ho hong le ho hong, mme wa Bubu o mo tsosa ka hora ya bosupa. Empa kajeno, leha a robetse ka hora ya 11 bosiu, ka hora ya botshelela, o se a tsohile! Ka hora ya bosupa o hlapile o apere mme loketse tsela!

Bubu o robetse nako e kae bosiung bo fetileng?
P5	Ka kotara pele ho hora ya borobedi Bubu le mme wa hae ba ya setopong sa bese. Bese e kgolo e bolou e tshwanetse ho fihla ka 8 hodima hloho.

Mme wa Bubu o sheba watjhe ya hae. E metsotso e leshome le bohlano ka mora nako. "Empa bese e boloka nako ka mehla." Ke a ipotsa hore bothata bo ho kae.
P6	E se kgale ha fihla batho ba bane hape setopong sa bese. Le bona ba ne ba sheba diwatjhe tsa bona mme ba botsa hore hobaneng bese e siilwe ke nako. "Bona ke bohlanya!" ho rialo monna ya sa tshabeng ya apereng sutu e bolou. "E se e le hora ya borobong! Ke ilo fihla ka mora nako mosebetsing!"

Bubu le mme wa hae ke bona ba emeng ho feta. Ho Bubu e se e ka ke dihora-hora ba eme! Empa na ha ho jwalo! Ke nako e kae ba eme?
P7	Bubu o kgathatsehile. "Na ke tla qetella ke fumane yunifomo ya ka?" o botsa mme wa hae.

Bubu o a bala hore leeto la ho ya le kgutla toropong le tla nka dihora tse nne. Hora ho fihla moo, hora tse pedi ho reka le hora ho kgutla. "Mme, ke na le papadi ya bolo le metswalle ya ka, ka hora ya bobedi! Ke tshepa hore bese e tla fihla haufinyane ho seng jwalo, ha re no fihla hae ka nako!"
P8	Ba ntse ba eme. Motsotsong ona Bubu o a lla. Batho ba babedi ba tswa moleng mme ba kgutlela hae. Ba bang ba ntse ba sheba nako diwatjheng tsa bona.

"A re mamelleng. Ke tiile bese e a tla hona jwale!" Mme wa Bubu o a ba bolella. "Tjhe Mme! Ke batla ho ya hae!" ke Bubu o a lla. "Metsotso e meng e leshome feela," ke mme wa hae eo. Ha bese e se mona ka halofo ka mora hora ya borobong re tla ya hae!"
P9	Ka ona motsotso oo ba utlwa modumo wa bese e rora e nyoloha ka tsela. "O a bona ke o jwetsitse!" Ke mme wa Bubu eo. "Ke halofo ka mora hora ya borobong hodima hloho! Re tla reka kapele. Haeba bese e tloha toropong ka nako, re tla be re le hae pele papadi ya hao ya bolo e qala!"

Bubu o phumola dikeledi. Mahlo a hae a a kganya! Maoto a hae a bohloko. O kgathetse. O se a ipatla a palame ka beseng.
P10	Empa ntho e ba makatsang ke hore, ha se bese e kgolo e bolou. Ke bese e nyenyane e kgubedu. Bubu o bala difensetere tsa bapalami tse nne feela lehlakoreng la bese.

"Mme!" ke Bubu eo. "Ena e nyenyane haholo ho feta bese e bolou! Ho ke ke ha e ba le ditulo tse anetseng batho kaofela ba yang toropong!"

Na o dumellana le Bubu? Na o ka qakela hore bese e nyenyane e kgubedu e ka palamisa batho ba ba kae?
P11	"O ikgathatsa haholo Bubu," mme wa hae a mmapadisa. "Bonyane kaofela ha rona re emeng setopong sena re tla fumana setulo!"

"Phakisa! A re palame hore re fumane ditulo tse ntle. Ke rona re emeng mona nako e telele."
P12	Bubu le mme wa hae ba kena ka beseng. Ka mora bona ke batho ba bang hape ba robong moleng. "Na ho tla ba le ditulo tse tla re anela kaofela?" Bubu o botsa hape.

Jwale o a bona hore ho na le mela e mene ya ditulo ka beseng mme ho na le ditulo pedi ka mona le ditulo tse pedi ka mona. Ho na le ditulo tse kae ha di balwa kaofela? Na batho kaofela ba leng moleng ba tla kgona ho dula?
P13	Bubu le mme wa hae ba dula ditulong tse pedi tse ka pele, pela monyako. Ba na le sebaka se seholo pela bona mme ba kgona ho bona hantle kantle. 

Bubu o bala batho ba bang hape ba tsheletseng ba emeng moleng. "Sena se bolela hore bapalami ba leshome le bosupa ha ba le kaofela," o bua a le mong.

"Mme, ditulo di batla di lekane bapalami kaofela!” o bolella mmae. Ke motho a le mong feela ya tla tshwanela ho ema ka maoto!" Na Bubu o badile hantle?
P14	Jwale bese e tletse. Mokganni o kwala menyako mme bese e a tsamaya. Ho na le lerata ka ntle.Bubu le bapalami ba bang ba sheba ka fensetere.

Batho ba bang hape ba mathela ho tla palama bese. Ba a hweletsa, "Emisa! Emisa! Le rona re hloka ho palama!" Empa ba siilwe ke nako!

Bubu le mme wa hae ba utlwela batho ba setseng ka morao bohloko.
P15	Mme wa Bubu o botsa mokganni, "Hobaneng o sa tla ka bese e kgolo e bolou?" "E robehile maobane. Ke ile ka tshwanela ho fumana bese e nngwe. Ke fumane ena e nyenyane."

"Empa ho tla etsahala eng ka batho bao re ba sileng ka morao, le ba bang hape ba leng tseleng?" "Se ka kgathatseha!" ke mokganni eo. "Ke tlilo etsa bonyane maeto a mabedi hape kajeno!"

Bubu o mametse ha ba ntse ba bua. Dipalo di feta ka hlohong ya hae.
P16	Bubu o bala ditulo hape. "Ke nahana hore bese ena e nyenyane e kgubedu e palamisa batho ba 20, ba 16 ba dutseng le ba 4 ba emeng."

"Ke a ipotsa hore bese e tla tshwanela ho etsa maeto a makae a tla palamisa batho ba 100 ho ya toropong? Ba 200 kapa ba 150 bona?" o a ipotsa. Na o ka bala hore karabo ke eng?

Bubu o thabile! E se kgale o tla ba le yunifomo ya hae e ntjha! Ho feta moo bese e nyenyane e kgubedu e tla ba fihlisa hae ka nako bakeng sa papadi ya hae ya bolo.

images:

illustrations/pages/11446.png
illustrations/pages/11446.png
illustrations/pages/11447.png
illustrations/pages/11448.png
illustrations/pages/11449.png
illustrations/pages/11450.png
illustrations/pages/11451.png
illustrations/pages/11452.png
illustrations/pages/11453.png
illustrations/pages/11454.png
illustrations/pages/11455.png
illustrations/pages/11456.png
illustrations/pages/11457.png
illustrations/pages/11458.png
illustrations/pages/11459.png
illustrations/pages/11460.png
illustrations/pages/11461.png

translations:

Afrikaans (Translation)	Groot Blou Bus	id=20051
ChiTonga (Translation)	Ibbasi Lyangu Lipati Lya Bbulu	id=18635
CiNyanja (Translation)	Basi Ikulu Yobilibila	id=18614
English (Original)	Big Blue Bus	id=12083
English (Adaptation)	Big Blue Bus	id=13607
English (Adaptation)	When the (Big Blue) Bus Was Late 	id=20309
French (Translation)	Le Grand Bus Bleu	id=13271
IciBemba (Translation)	Saaca  Iikulu Iyabuluu	id=18579
isiNdebele (Translation)	Mhlana Ibhesi Ifika Ngemva Kwesikhathi	id=20828
isiXhosa (Translation)	Ibhasi Enkulu Emzuba	id=16549
isiXhosa (Translation)	Ibhasi Enkulu Ezuba	id=17502
isiZulu (Translation)	Ibhasi Enkulu Eluhlaza Okwe Sibhakabhaka	id=16207
isiZulu (Adaptation)	Ibhasi Elikhulu Eliluhlaza	id=17335
isiZulu (Translation)	Mzukwana Ibhasi Lifika Emva Kwesikhathi	id=20688
Kinyarwanda (Translation)	Bisi Nini Y'ubururu	id=17456
Kiswahili (Translation)	Basi Kubwa La Bluu	id=12428
Luganda (Translation)	Baasi Ennene  Eya Bululu	id=13122
Lunyole (Translation)	Ebbasi  Embala Eya  Bbululu	id=13438
Lunyole (Translation)	Ebbasi Embala Eya Bbulu	id=13608
Ng’aturkana (Translation)	Amotoka Napus Naapolon	id=12730
Oluwanga (Translation)	Omutoka Omukali Kwe Lilesi	id=12934
Portuguese (Translation)	Grande Autocarro Azul	id=16097
Sepedi (Translation)	Pese Ye Kgolo Ye Talalerata	id=17993
Sesotho (South Africa) (Translation)	Bese E E Kgolo E Mmala Wa Botala Ba Lehodimo 	id=20023
Setswana (Translation)	Bese E Kgolo Ya Mmala Wa Botala Jwa Legodimo	id=16588
Setswana (Translation)	Bese E E Kgolo Ya Mmala Wa Botala Jwa Legodimo	id=17644
SiLozi (Translation)	Mbasi Yaka Yamubala Wa Mbilu	id=18562
Siswati (Translation)	Ibhasi Lenkhulu Leluhlata Kwesibhakabhaka	id=20782
Tshivenda (Translation)	Bisi Khulwane Dala	id=18286
Xitsonga (Translation)	Bazi Lerikulu Ra Muhlovo Wa Wasi	id=18988
