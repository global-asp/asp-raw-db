url:	https://africanstorybook.org/reader.php?id=40293&d=0&a=1
id:	40293
title:	Ah! Кwallon ƙafa
author:	Mohammed Also
artist:	Onesmus Kakungi
lang:	Hausa (Nigeria)
level:	First sentences
lic:	Creative Commons: Attribution 4.0
thumb:	http://africanstorybook.org/illustrations/covers/40293.png
desc:	Kakar wani ɗan ƙaramin yaro ta aike shi wani kanti domin ya sayo mata wasu abubuwa. Sai ya tafi tare da wani babban abokinsa

page_text:

P1	Ina son yin wasa da abokina Chuma.
P2	Mu abokanan kirki ne.@@Duk sanda aka aiki ɗaya daga cikinmu, tare muke zuwa.
P3	Wata rana, sai kakata ta aike ni shago don na siyo gishiri da man girki.@@Sai muka tafi tare da Chuma.
P4	Muna cikin tafiya, sai muka ga abokanmu suna buga ƙwallon ƙafa.
P5	"Kai! Кwallon ƙafa!" Na faɗa.@@Ni ma ina son na yi wasan.
P6	Sai na ce da Chuma, "Mu tambaye su ko za mu iya yin wasan tare. Don ni ina son ƙwallon ƙafa sosai."
P7	Sai Chuma ya ce, "Mu fara zuwa shagon, sannan sai mu dawo mu yi wasan."
P8	Amma sai na ce, "Mu fara yin wasan! Don kaka ba za ta bar mu mu dawo ba."
P9	Sai muka shiga abokanmu don yin wasan. Ni ne mai tsaron raga.@@Turakun ragar an yi su da manyan duwatsu guda biyu.
P10	Na yi ƙoƙari matuƙa wajen kama ƙwallon.@@Don haka abokaina ba su samu damar zura ƙwallo ko ɗaya ba.
P11	Muka yi ta wasa har sai da filin ya cika da yashi.
P12	Sannan sai muka tafi shagon, amma kuɗin kaka sun ɓata! Sai na fara kuka.@@Sai Chuma ya daka min tsawa, "Ka daina kuka, ai kai ne ka ce a fara yin wasan da farko."
P13	Sai muka koma gida babu gishiri babu man girki.@@Ga shi mun yi datti sosai, hankalinmu ya tashi.
P14	Kaka ta fusata san da muka koma gida.@@Abin da ta fara tambaya shi ne, "Ina kuka shiga duk tsawon wannan lokacin?"
P15	A dole muka faɗa mata gaskiya.@@Sai ta gargaɗe mu cewa, "Kar ku ƙara zuwa wasa ba tare da izini ba."
P16	Sai muka tafi domin bai wa agwagi abinci.@@Daga baya kuma muka wanke jikinmu.

images:

illustrations/pages/12881.png
illustrations/pages/12871.png
illustrations/pages/12872.png
illustrations/pages/12873.png
illustrations/pages/12874.png
illustrations/pages/12876.png
illustrations/pages/12877.png
illustrations/pages/12878.png
illustrations/pages/12879.png
illustrations/pages/12880.png
illustrations/pages/12881.png
illustrations/pages/12882.png
illustrations/pages/12883.png
illustrations/pages/12884.png
illustrations/pages/12885.png
illustrations/pages/12886.png
illustrations/pages/12887.png

translations:

Amharic (Translation)	እ! እግርኳስ	id=40264
ChiNambya (Translation)	Ah! Unzano webhola!	id=39995
English (Translation)	Ah! Football!	id=12926
Fulfulde Adamawa (Translation)	Ah! Bol-koyɗe	id=40294
Fulfulde Mbororoore (Translation)	Fijirde Bol!	id=32095
Hausa (Nigeria) (Translation)	Kai! Wasan Ƙwallo!	id=20863
Kiswahili (Original)	Ah! Mpira!	id=12925
Lusoga (Translation)	Aah! Omupiira!	id=20672
Ng’aturkana (Translation)	Woe! Epira!	id=13212
Otuho (Translation)	Ah! Akura!	id=39044
Spanish (Translation)	¡Oh! Fútbol!	id=35741
