url:	http://africanstorybook.org/reader.php?id=12924&d=0&a=1
id:	12924
title:	Amaulukho Wa Kukhu
author:	Margaret Amateshe
artist:	Catherine Groenewald
lang:	Oluwanga
level:	First paragraphs
lic:	Creative Commons: Attribution 4.0
thumb:	http://africanstorybook.org/illustrations/covers/12924.png
desc:	Odongo

page_text:

P1	Odongo nende Apiyo bali bamenya mwitokho nende sabwe.  Bekhoyera amaulukho. Shiili khubera lisomera liali lifunjire ta,  ilali no khubera batsitsanga okhuchendera kukhu wabwe. Yali yamenya mulukongo lwo khuluba hambi nende inyanza ingali.
P2	Odongo nende Apiyo bali no busangafu khubera bali batsia okhuchendera khukhu wabwe. Mushiro,  bakasia etsiloloti tsiabo balinda oluchendo lwo khutsia mulukongo. Shibakona tawe ne bakhupa imbakha ya amaulukho eshiro shiosi.
P3	Istuli mutsuli,  barula nende sabwe mumutoka okhutsia mulukongo. Berusia okhubira efikulu,  tsisolo tsimbi nende emikunda chia amachani. Babala emitoka nende okhwimba tsinyimbo.
P4	Mufise fitutu,  abaana bachonya ne bakona.
P5	Samwana Odongo nende Opiyo yabenyosia lwo boola mulukongo. Banyoola Nyar-Kanyada,  kukhu wabwe,  naulukhanga khu liyambo hasi wo musala.  Nyar-Kanyada mulunyolo,  ne 'omukhana wa abandu ba Kanyada'. Yali omukhaye wa amani khandi we eshifwani.
P6	Nyar-Kanyada yabasangalira nende okhubenjisia munzu niyemba ne obusangafu. Abestukhulu baye basangala okhumuha efihanwa fiabali bachinjire okhurula mwitokho. "Bolola eshihanwa shianje mberi," Odongo naboola. "Tawe,  eshianje mberi," Apiyo naboola.
P7	Namalire okhubolola efihanwa,  Nyar-Kanyada yaana tsikhabi khu betsukhulu baye okhulondana ne milukha chiabo.
P8	Odongo nende Apiyo barula erwanyi. Balonda amapurupru nende amanyonyi.
P9	Baniina khumisala khandi besoka mumatsi ke inyanza.
P10	Angolobe bwirire bakalukha nango okhulia shiokhulia shia angolobe. Bashilia,  baanza okhukona!
P11	Mutsuli,  sabwe yakalukaha mwitokho nabalekha wa kukhu wabwe Nyar-Kanyada.
P12	Odongo nende Apiyo bakhonya kukhu wabwe emirimo chio munzu. Basomba amatsi no okhurenya tsikhwi. Batola amabuyu ke efitakho nende okhwaya tsifwa mushirundu.
P13	Nyar-Kanyada yechesia abetsukhulu baye okhufuka obususma obutorotoro bwo okhulira eshinulu. Yabamanyia nga okhutekha omuchele kwe inasi khulwa okhulira inyeni isambe.
P14	Inyanga ndala itsuli,  Odongo yatsia okhwaya tsing'ombe tsia kukhu waye. Tsienjira mumukunda kwo omumenyanwa. Omulimi yasinyishira Odongo. Yenya okhubukula tsing'ombe tsie khulwa tsialia efiamu fiaye. Okhuchaka nyanga eyo,  Odongo yaya tsing'ombe obulayi tsilenjira mumaraba ta.
P15	Inyanga yindi,  abaana batsia khushiro nende Nyar-Kanyada. Yali ne shitalataliro shio khukusiriao eliani,  esukari nende esabuni. Apiyo yekhoera okhubolera abakuli obukusi bwe ebindu.
P16	Angolobe,  banywa ichai halala. Bakhonya kukhu wabwe okhubala amapesa kayali nanyolere.
P17	Mufise fitutu,  amaulukho kawa ne abaana baba bakalukhe mwitokho. Nyar-Kanyada ymanusia Odongo ikofia ne Apiyo omuchosi.
P18	Lwo sabwe yetsa okhubeenda,  shibasangalira okhutsia tawe. Abaana baomba kukhu wabwe okhutsia ninabo mwitokho. Yamwenya ne naboola,  "Ndakofula oulatsia mwitokho ta. Ndalalinda hano lwo mukalukha mulukongo khandi."
P19	Odongo nende Apiyo bamufumberera hambi no okhumusebula.
P20	Olwa Odongo nende Apiyo bakalukha mwisomero,  bakanira abetsa babo obumenyi mulukongo. Balala baboola obumenyi bwo mwitokho nobulayi. Abandi baboola obumenyi bwo mulukongo bushira. Ilali,  boosi beyama mbu Odongo nende Apiyo basangalira amaulukho nende kukhu wabwe!

images:

illustrations/pages/11661.png
illustrations/pages/11657.png
illustrations/pages/11658.png
illustrations/pages/11659.png
illustrations/pages/11660.png
illustrations/pages/11661.png
illustrations/pages/11662.png
illustrations/pages/11663.png
illustrations/pages/11664.png
illustrations/pages/11665.png
illustrations/pages/11666.png
illustrations/pages/11667.png
illustrations/pages/11668.png
illustrations/pages/11669.png
illustrations/pages/11670.png
illustrations/pages/11671.png
illustrations/pages/11672.png
illustrations/pages/11673.png
illustrations/pages/11674.png
illustrations/pages/11675.png
illustrations/pages/11676.png

translations:

Afrikaans (Translation)	Vakansies By Ouma	id=20074
Asante Twi (Translation)	Mondli Ne Mbali Kɔsra Wɔn Nanabaa	id=18281
ChiTonga (Translation)	Mupumuno Abankaaka	id=18644
CiNyanja (Translation)	Cuti Kwa Ambuya	id=18665
Dhopadhola (Translation)	Ywomirok  Bothi  Adhadha	id=15758
English (Original)	Holidays With Grandmother	id=12084
English (Adaptation)	Mondli and Mbali Visit Grandmother	id=13636
English (Adaptation)	Visiting Grandmother	id=21448
IciBemba (Translation)	Cuuti Kuli Banakulu	id=18684
isiXhosa (Translation)	Ulilitha Noluniko Batyelela Umakhulu Wabo	id=17528
isiZulu (Translation)	Umondli Nombali Bavakashela Ugogo Wabo	id=18756
Kiswahili (Translation)	Likizo Kwa Nyanya	id=12670
Lunyole (Translation)	Ohuŋumulira Ewa Nguhwa	id=13480
Lunyole (Adaptation)	Ohuŋuumulira Ewa Nguhwa	id=16613
Ng’aturkana (Translation)	Akilakin Ata Egolitoe Esukul	id=12765
Sepedi (Translation)	Re Etela Koko	id=12888
Sepedi (Translation)	Maikhutšong  Le Koko	id=18166
Sesotho (South Africa) (Translation)	Matsatsi a Phomolo Le Nkgono 	id=20030
Setswana (Translation)	Morwesi Le Pule Ba Etela Nkoko	id=16725
Setswana (Translation)	Morwesi Le Pule Ba Etela Nkoko	id=17649
SiLozi (Translation)	Kwapumulo Ni Bokuku	id=18715
Talen (Translation)	Mondli Ne Mbali N Kaa Ba Makpeem	id=20128
Tshivenda (Translation)	Holodeyi Na Makhulu	id=18305
Xitsonga (Translation)	Ku Endzela Kokwana Wa Xisati Hi Tiholideyi	id=19018
