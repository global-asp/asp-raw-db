url:	https://africanstorybook.org/reader.php?id=34476&d=0&a=1
id:	34476
title:	Lipheya lami lekucala leticatfulo
author:	Mduduzi Benjie Shongwe
artist:	Rob Owen
lang:	Siswati
level:	Longer paragraphs
lic:	Creative Commons: Attribution 4.0
thumb:	http://africanstorybook.org/illustrations/covers/34476.png
desc:	Ingabe usalikhumbula lipheya lekucala leticatfulo lowatikhetsa? Lesidzandzane asisakwati kulindza kugcoka ticatfulo taso letinsha!

page_text:

P1	Bengikase sengigcoke ticatfulo.@@Nangibona bantfwana bagcoke ticatfulo letinhle, bengibabuka ngekulangatelela.
P2	Make wami bekatsi, "Utawuba nemapheya lamanyenti esikhatsini lesitako, mane ulindze!"@@Ngalesinye sikhatsi bengingamkholwa. "Kunini esikhatsini lesitako?" ngambuta ngalelinye lilanga.
P3	Kwahamba sikhatsi futsi besekucishe kube nguKhisimusi. Wonkhe umuntfu bekamatasa aya emakethe futsi abuya netikhwama tetintfo letinsha.@@"Make, natsi sitoya yini emakethe?" ngambuta.
P4	Ngelilanga lelingaphambi kwaKhisimusi, make wangivusa ekuseni kakhulu kunalokuvamile.@@Wacela kutsi ngitsatse bhasikidi lomkhulu wekutsenga lawuphatsa njalo nakaya emakethe.
P5	Emakethe yawonkhe wonkhe, bekunebatali labanyenti kanye nebantfwana babo.@@Bebatsenga timphahla letinsha kanye nekudla lokunyenti.
P6	Sacondza lapho bekunetinhlobo letehlukene khona teticatfulo.@@Bengihlahle emehlo ngekumangala. Ngabuka lilayini ngelilayini leticatfulo lebetibekwe ngebunono.
P7	Ngemuva kwekulinganisela emapheya lamanyenti, ngakhetsa ticatfulo letimnyama letiboshwako. Ekhaya ngalobo busuku, ngehluleka kulala.@@Bengijabule kakhulu ngicabanga ngendlela lengitogcoka ngayo ticatfulo tami letinsha bese ngigabisela wonkhe umntfwana wasendzaweni.
P8	Ngemuva kwesikhashana, ngavuka ngagcoka ticatfulo.@@Ngahamba kancane ngitungeleta likamelo ngase futsi ngiyatibeka ebhokisini lato.@@Ngaphindze ngalala, kepha butfongo abuzange bufike.
P9	Ngavuka futsi ngafaka ticatfulo kwesibili.@@Ngahambahamba ngitungeleta likamelo sikhashana ngemuva kwaloko ngatibeka.
P10	Ngaphindze futsi ngalala ngetama kutumeka. Kepha ngavuka kwesitsatfu.@@Ngafaka ticatfulo ngase ngiyagcuma ngitungeleta lonkhe likamelo.@@Ngemuva kwaloko ngakhatsala. Ngancuma kubuyela embhedzeni.
P11	Ngakusasa ekuseni, ngavuswa ngumake.@@"Yini lena lengiyibonako?" kubuta make.
P12	Bengigcoke ticatfulo tami letinsha ngilele nato embhedzeni!

images:

illustrations/pages/9500.png
illustrations/pages/9494.png
illustrations/pages/9492.png
illustrations/pages/9493.png
illustrations/pages/9496.png
illustrations/pages/9495.png
illustrations/pages/9497.png
illustrations/pages/9499.png
illustrations/pages/10444.png
illustrations/pages/9498.png
illustrations/pages/9502.png
illustrations/pages/9501.png
illustrations/pages/9500.png

translations:

English (Translation)	My first pair of shoes	id=10446
isiNdebele (Translation)	Ipara yamanyathelo wami wokuthoma	id=35236
Kiswahili (Original)	Viatu  vyangu vya kwanza	id=10440
Luganda (Translation)	Omugogo gw'engatto zange ogwasooka	id=13287
Lunyole (Translation)	Omugogo Gw'engato Jange Endaayi	id=13450
Lusoga (Translation)	Engaito Empyaaka	id=30814
Tshivená¸“a (Translation)	Zwienda zwanga zwa u thoma	id=34255
Xitsonga (Translation)	Tintanghu ta mina tintshwa to sungula	id=34329
