url:	https://africanstorybook.org/reader.php?id=31657&d=0&a=1
id:	31657
title:	Mwaana Oohuwela
author:	Little Zebra Books
artist:	Magriet Brink and Leo Daly
lang:	Elomwe
level:	Longer paragraphs
lic:	Creative Commons: Attribution 4.0
thumb:	http://africanstorybook.org/illustrations/covers/31657.png
desc:	A story about a rebellious son

page_text:

P1	Luuka 15:11-32@@Mulopwana mmoha aakhalano anamwane awe eeli aasilopwana.
P2	Mukhaani aaloca ni apaapa awe, ariki: "Paapa, mukinnye hihano makupa a muhakhu anyu kineeraaka kaakhele  mukhwile."@@Apaapaaya yaahaakawela muhakhu aya.
P3	Evinre mahiku tonto, mwaana yoole mukhaani aathukumanya muhakhu awe woothene,
P4	avinya ayaaka elapo yoorekamela, weiwe mu olavilavi awe aamaliha muhakhu yoole.
P5	Amalinhe soothene, yaachoowa etala etokotoko mweelapo yeele, nave owo aapacerya othowiwa.
P6	Vaavaa, aavinya anamulapa muchu a mweelaponi mwemmwe, amuruma omaca wawe wi anavaha yoolya ikupa.
P7	Ari weiwe, aanakhwela wiipha etala ni sawiima sawuuma ikupa saalyaaya, nto haavo aamvaha echu. Uupuwenleiye, aahi: "Anamuteko a apaapa@waaca, annalya enavona, nto miyo kinnakhwa etala nno."
P8	"Kinamvinya kaaphwanye apaapa aka, wi kaloceno, kiriki: Paapa, koochekela wirimu ni vamiithoni vanyu. Vano nkiri oophwanela weeriwa mwaninyu. Nto mukeere ntoko mmoha a anamuteko anyu."
P9	Aavinya akookela wa apaapa awe.
P10	Arwaaka hiihaale ociiwene, apaapa awe yaamoona, emoriwano ikharari, emuchimakela, emukhupaarela, emunuula.@@Mwaana yoole aaloca, ariki: "Paapa koochekela wirimu ni vamiithoni vanyu; vano nkinaphwanela weeriwa mwaninyu."
P11	Nto apaapa awe, yaaloca ni anamuteko aya, eriki: "Mwaakuve, muruuhe soowara sooreerasha mumwarihe, mumwarihe tho muneela mukathani ni isapatho mwiinaanini. Mmuruuhe mwaasana ooneneva a emope, mmwiiphe, nimukhuure nave nihakalale, ntakhara mwanaka ola aakhwa, vano oovinya; aarimeela, vano ohooneya." Vaavaa, yaapacerya ohakalala.
P12	Nto mwaana mutokweene aari omaca, arwaaka, aacamelaka vaate, aaniiwa wiipa ni wiina. Aamwiichana namuteko mmoha, amukoha echu yeereya owaani. Namuteko aahaakhula, ariki: "Munnaa toruule, nave apaapaa aamwiipha mwaasaana ooneneva a emope, ntakhara ohoorwa ari mukumi."
P13	Nto owo aananariwa, ahikhwelaru ovolowa; apaapa awe yaakhuma emulapelela wi avolowe. Owo aawaakhula apaapa awe, ariki: "Miyaakha mincipale koolapelakaani ntoko kapuro, nkintonko ohiwiiwelelaani, nto nyuwo hamuntokoru okivaha epuri mano, wi kipuhe ni asinthamwene aka."
P14	"Vano oruuleiye mwaninyu ola, olyile muhakhu anyu ni athiyana a anamararuwe, moomwiiphela yoowo mwaasana a emope ooneneva!"
P15	Apaapa awe yaamwaakhula, eriki: "Mwanaka, weyo mahiku oothene ori ni miyo, nave yoothene eri yaaka ti yawaa. Chiri ti waphaama opuha ni ohakalala vamoha, ntakhara munnaa ola, aakhwa vano oovinya, aarimeela, vano ohooneya."

images:

illustrations/pages/27414.png
illustrations/pages/27388.png
illustrations/pages/27389.png
illustrations/pages/27390.png
illustrations/pages/27391.png
illustrations/pages/27392.png
illustrations/pages/27393.png
illustrations/pages/27400.png
illustrations/pages/27407.png
illustrations/pages/27394.png
illustrations/pages/27395.png
illustrations/pages/27396.png
illustrations/pages/27397.png
illustrations/pages/27403.png
illustrations/pages/27404.png
illustrations/pages/27398.png
illustrations/pages/27399.png

translations:

Cinyungwe (Translation)	Mwana Wakutaika	id=31653
Cisena (Translation)	Mwana Wakutaika	id=31654
Emakhuwa (Translation)	Mwaana Oorimeela	id=31661
English (Original)	The Lost Son	id=31640
Olunyaneka (Translation)	Omona Ompese	id=31658
Portuguese (Adaptation)	O Filho Perdido	id=31652
