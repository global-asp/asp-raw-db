url:	http://africanstorybook.org/reader.php?id=17774&d=0&a=1
id:	17774
title:	Naa Kayanja Ne O  Pɔgeyaa
author:	Raphael Lieber (OLE Ghana)
artist:	Natalie Propa
lang:	Dagaare
level:	Longer paragraphs
lic:	Creative Commons: Attribution 3.0
thumb:	http://africanstorybook.org/illustrations/covers/17774.png
desc:	A senseloŋ ŋa e la nombo senseloŋ naŋ taa nembaaloŋ ko a kanneba. A senseloŋ kyaarɛɛ Naa pɔgeyavelaa kaŋa naŋ zagere o saa poboɔraa kyɛ tuuro o sukyiri nombo.

page_text:

P1	Saŋa saŋa kaŋa naŋ pare,  Naa kaŋa da bebe la ka o yuori di Kayanja. O ne o pɔge ane a o pɔgeyaa Apenyo la da kpeɛrɛ a Naa yiriŋ. A Naa pɔgeyaa Apenyo da veɛlɛ la yaga ka neɛ zaa da boɔrɔ o,  kyɛ a Naa da maŋ ŋmaa la a kyaroo boma ka a e yaga te zuo.
P2	Naa kaŋa meŋ ba naŋ boɔlɔ Aludah Beremɛ da kpeɛrɛ peɛle la a Naa Kayanja yiri. Ba da boɔlɔ o la Beremɛ,  bonso neɛ zaa da ba gaŋna o noɔre. (O da ba maŋ taa nemibaaloŋ ko neɛ na soba zaa naŋ gaŋ o noɔre). A Naa Aludah ŋa pɔge deɛ da kpie la ka o da la boɔra pɔgeyuo na de.
P3	A Navorɛɛ ŋa da gaa la a Naa Kayanja zie ne pɔgekyare boma a na te de a o pɔgeyaa. A dɔba bama naŋ da zeŋ yele a yɛlɛ la ka a Naa yiri yeme na kaŋ woŋaa. A yeme ŋa meŋ ne a Naa pɔgeyaa da ba yire taa poe.
P4	Naa Aludah da sagɛɛ la a na poŋ a o naboma ziiri ayi a iri kaŋa kyare a pɔge. O da la de la kparpĩĩ poɔ a kyaroo boma poɔ. Ba sɔgele la a nare a Naa Aludah ne a Naa pɔgeyaa Apenyo kultaa. A Naa da baŋɛɛ ka a o pɔgeyaa poɔ koŋ pɛle ne a kultaa ŋa.
P5	A naŋ da wa kyɛre daa ka a kultaa ŋa na maale,  yeme Kakembo gaa la Apenyo zie a te yeli,  "N kyɛnɛ,  a fo saa nare la fo ne Naa Aludah kultaa. A kyɛre la daa gbuli ka a kulitaa tigri ŋa di."
P6	Naa pɔgeyaa Apenyo noɔre da maaɛ la. A tontobaa na o da ba baŋ lɛnɛɛ zaa o naŋ na e. Ka a pãã da wa teɛroŋ,  "Maã daŋ koŋ kuli Naa Aludah zaa. A dɔɔnyaa-vorɛɛ na be? A koŋ tontoma! N na page la wieo gaa Trevor zie te nyɛ bon na o naŋ na tõɔ e a poɔ ka a yelwolaa ŋa ta page ma." Apenyo sɛnɛ da la a Trevor.
P7	Apenyo da sɔgle yi la a tensoga na zaa a yi. Ka a saa da erɛ baŋ zie na o naŋ da gara,  o da na mii la yaga. O da kpɛ la mɔsɔgo poɔ,  a do piiri,  a kpɛ tuuri kyɛ te o Trevor zie. O naŋ da wa ta zaa ka o balɛɛ la ka kɔŋ ne kɔnyuuri era naa ko o.
P8	Ka Trevor da soore o,  "N nonna,  bonso ka fo zo tensɔga ŋa a kpɛ tuuri poɔ a wa kyɛ tensɔga ŋa?" o da ɔŋ la kõɔ ko o kyɛ da bare o ka o pɛnne. Trevor da ba la toɔna na zeŋ teŋa kyɛ kyɛle Apenyo noɔ yɛlɛ.
P9	Ka Trevcor soore o,  "N nonna,  boŋ yele la be be?" Apenyo da voore la yaga zaa a kyɛ yeli nembɔɔyɛlɛ,  "N saa boɔra la ka o de ma ko Naa Berema ka o kuli,  kyɛ maa eŋ ba boɔra a dɔɔ faa na. Trevor,  fo naŋ ba taa bonzaa kyɛ fõõ la ka N na kuli. N sagɛɛ la ka yeli zaa naŋ na wa o wa. Fõõ la ka N nɔŋ."
P10	Ka Trevor kõkyeere,  "N nɔnna,  N ba taa bonzaa a na tõɔ kyare fo. Fo baŋɛɛ ka nandaana la ma." Ka Apenyo yeli,  "N baŋɛɛ la kyɛ fõõ yoŋ la ka N boɔra na kuli." O da la teɛre la a yele,  "E ka te gaa Kategga,  a gborŋmaara zie ka o de te gaŋ ne a kolaa ka te be a kolaa gaŋne. Lɛ la ka N saa koŋ la nyɛ ma bee a baŋ a te kpɛ zie."
P11	Kyɛ a Naa yiriŋ,  Naa Kayanja da wa nyɛɛ ka a o pɔgeyaa ba kye a yiriŋ. O da e la ka o gbaŋgbaare yi a boɔrɔ o. Ba gaa la tenne ane zie zaa a yɔ boɔra a Apenyo. A Naa areguuribo ane a tontombiiri zaa da yie la a bɔ Apenyo lɛɛ kyɛ ba nyɛ o. Ba da leɛ gaa la a te yeli ko a Naa ka ba ba nyɛ Apenyo. Ka a Naa da tanne ne suuri,  "Yɛ kpɛ moɔ poɔ meŋ a te bɔ o."
P12	A Apenyo ane a Trevor naŋ da naŋ zoro gara a kolaa poɔ,  saa kpoŋ da koe la. Ka saa da wa ne sasekpoŋ.
P13	Kategga meŋ da are maala la o gbori ennɛ ka a dɔɔ ne a o pɔge la sãã wa yi. Trevor da yeli ko la Kategga ka o mɔŋ ba gaŋ ne a kola. Kategga da zagre la kyɛ yeli ka sasekpoŋ naŋ waana zuiŋ,  ka a na eɛ tuo ka o de a gbori kpɛ a kõɔ poɔ.
P14	Trevor da naŋ are ne o la gbɛɛ. O da wuli la ba kyɛmo ananso ko Kategga. O da toŋ la kɔreŋ a iri libipelaa ko Kategga. Kategga naŋ da woŋ a ba yeli na,  nembaaloŋ da kpɛ o la. A saseɛ naŋ da erɛ,  kyɛ o da sagɛɛ la na de ba gaŋ ne a kõɔ.
P15	Kategga da tage la a gbori peɛle ba a e ka ba kpɛ. O da de la o vuuri a mɔna a gboro kpeɛrɛ ne a kõɔ poɔ. Naa kayanja ane Naa aludah naŋ da wa ta a kolaa noɔreŋ,  ba da nyɛ la a noba bata a gbori poɔ. Ba da nyɛɛ ka a nɔnnebɔ bayi na yi la ba nuuriŋ.
P16	A saseɛ da fo la yaga a viiri a gbori yaga zaa. Kategga da koŋ la tõɔ e yeli zaa. Ka Naa Kayanja meŋ da are tanna boɔlɔ: "Apenyo,  sɔroo zaa,  leɛ wa. N di la suuri ko fo ane Trevor zaa. N koŋ e yɛ yelfaa zaa." Ane a ŋaa zaa ka a parɛɛ la. A gbori da vɔgle ne ba la a ŋmɛ ba te eŋ a kɔndie poɔ. A kõɔ di ba la. Anaŋ da yi a ŋaa puoriŋ neɛ zaa pãã da taa la sori na kuli neɛ na zaa o naŋ boɔra a Naa Kayanja paaloŋ poɔ. Ka nandaana la bee ka bondaanaa la.

images:

illustrations/pages/10069.png
illustrations/pages/10074.png
illustrations/pages/10063.png
illustrations/pages/10064.png
illustrations/pages/10065.png
illustrations/pages/10066.png
illustrations/pages/10067.png
illustrations/pages/10069.png
illustrations/pages/10070.png
illustrations/pages/10071.png
illustrations/pages/10072.png
illustrations/pages/10211.png
illustrations/pages/10075.png
illustrations/pages/10076.png
illustrations/pages/10077.png
illustrations/pages/10078.png
illustrations/pages/10079.png

translations:

Afrikaans (Translation)	Koning Kaja en Sy Dogter	id=20076
Akuapem Twi (Translation)	Ɔhempɔn Kayanja Ne Ne Babea	id=18462
Asante Twi (Translation)	Ɔhene Kayanja Ne Ne Babaa	id=18222
ChiTonga (Translation)	Mwami Kayanja Amwanaakwe Musimbi	id=18652
CiNyanja (Translation)	Mfumu Kayanja Namwana Wake Musikana	id=18670
Dagbani/Dagbanli (Translation)	Naa Kayanja Mini O Bipuɣiŋga	id=18161
Dangme (Translation)	Matsɛ Kayanja Kɛ E Bi Yo Ɔ	id=18341
Dhopadhola (Translation)	Kere Kodi Nyare	id=18750
English (Original)	King Kayanja And His Daughter	id=10210
Ewe (Translation)	Fia Kayanja Kple Via Nyɔnuvi	id=18172
Fante (Translation)	Ɔhen Kayanja Na Ne Babasia	id=18492
French (Translation)	Le Roi Kayanja Et Sa Fille	id=12664
Ga (Translation)	Maŋtsɛ Okaija Kɛ Ebiyoo Lɛ	id=18336
Gonja (Translation)	Ewura Kayanja Nε Mobe Ebichesobi	id=18214
IciBemba (Translation)	Imfumu Kayanja Noomwana Waiko Umwanakashi	id=18675
isiNdebele (Translation)	Ikosi Umjekejeke Nendodakazi Yakhe	id=13054
isiXhosa (Translation)	Ikumkani Ukayanja Nentwazana Yakhe	id=17574
isiZulu (Translation)	Inkosi Undabenhle Nendodakazi Yayo	id=16472
Kasem (Translation)	Pɛ Kayanja De O Bukɔ	id=18228
Kiswahili (Translation)	Binti Wa Mflame Kayanja	id=12899
Mampruli (Translation)	Naaba Kayangya Ni U Bipuŋŋa	id=19353
Ng’aturkana (Translation)	Ekapolon Kayanja Ka Nakookeng	id=12922
Nzema (Translation)	Belemgbunli Kayanja Nee Ɔra Raalɛ Ne	id=18422
Oluwanga (Translation)	Omukhana Wo Omwami Kayanja	id=12954
Portuguese (Translation)	O Rei Kayanja E a Súa Filla	id=13644
Portuguese (Translation)	O Rei Kayanja E a Sua Filha	id=16719
Sepedi (Translation)	Kgoši Kayanja Le Morwedi Wa Gagwe	id=18163
Sesotho (South Africa) (Translation)	Morena Kadi Le Moradi Wa Hae	id=20035
Setswana (Translation)	Kgosi Mothupi Le Morwadiagwe	id=14957
SiLozi (Translation)	Mulena Kayanja Ni Mwana Wa Hae Wa Musizani	id=18741
Talen (Translation)	Na'ab Kayanja Ne O Puawoo	id=20196
Tshivenda (Translation)	Thovhele Kayanja Na Ṅwananyana Wawe	id=18277
Xitsonga (Translation)	Hosinkulu Kayanja Na Nhwanyana Wa Yena	id=18872
