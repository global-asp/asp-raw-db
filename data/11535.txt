url:	http://africanstorybook.org/reader.php?id=11535&d=0&a=1
id:	11535
title:	Gorŋo-Ɲa Nda Konjanje
author:	Plan Niger - Projet NECS - Usaid and Avec la contribution du comité asl du projet necs
artist:	Winny Asara
lang:	Zarma
level:	Longer paragraphs
lic:	Creative Commons: Attribution 4.0
thumb:	http://africanstorybook.org/illustrations/covers/11535.png
desc:	Gorŋo-ɲa nda konjanje han kulu yoonay ga no i go. Han fo gorŋo-ɲa bina sara kala a na hari te kaŋmana hagu.

page_text:

P1	Gorŋo-ɲa nda konjanje wo coron nda coro yaŋ no. Amma han kulu yoonay ga no i go. Han fo i ne ngey ma te taawa karyaŋ yoonay ga di wo kaŋ ga waani nda nga cala.
P2	I koy taawa ziiyaŋ batama ra,  i sintin ga zi. Gorŋo-ɲa ga waasi,  amma konjanje mo waasi nda. Da gorŋo-ɲa na taawaa jindaw nangu mooro,  konjanje ma a jindaw nangu kaŋ mooru nda no-din. Gorŋo-ɲa sintin ga futu.
P3	I ne sohõ ngey ma te palnaati-palnaati. Sintina ga,  konjanje ga ci gooliya. Gorŋo-ɲa daŋ bi folloŋ. Nga ga,  Gorŋo-ɲa te gooliye.
P4	Konjanje na taawaa zi,  a daŋ bi. Konjanje na a fante,  a ye ga daŋ bi. Konjanje ye ga daŋ boŋ ga kar,  a daŋ bi. Konjanje daŋ bi gu.
P5	Gorŋo-ɲa futu kaŋ nga mana zaama. Gorŋo-ɲa si hin foori. Konjanje ga a haaru,  zama se cora go ga ziinini gumo.
P6	Gorŋo-ɲa futa ba gumo kala a na nga mayo feeri ga konjanje daŋ ga gon.
P7	Gorŋo-ɲa ye ga ka fu,  a di konjanje ɲa. Konjanje ɲa na a hã: "Ni mana di ay se ay izo?" Gorŋo-ɲa mana tu. Konjanje ɲa lakkalo tun.
P8	Kala konjanje ɲa ma jinde kayna fo kaŋ ne: "Ay ɲa ay faaba!" Konjanje ɲa go ga hangan ga boori. A bay kaŋ jinda si ga fun kala gorŋo-ɲa gunda ra haray.
P9	Konjanje ɲa ne a se: "Te ni dabarey kaŋ ni ga waani,  ay izo!" Konjanjey ga hin ga haw fumbo taŋ,  kaŋ ga boro hawguba. Sohõ kay; gorŋo-ɲa si ga ma kaani.
P10	Gorŋo-ɲa jarbu. A kaaruka,  a tufa. Nga ga a tisso,  a koto,  a ye ga koto. Konjanje hawo si kaanu.
P11	Gorŋo-ɲa di ga koto kala a na konjanje yeeri ga ka gunda ra. Konjanje ɲaŋo nda izo mooru ga koy ga tugu tuuri-ɲa fo cire.
P12	Za han din,  gorŋey nda konjanjey te care se baabayze.

images:

illustrations/pages/8983.png
illustrations/pages/8983.png
illustrations/pages/8989.png
illustrations/pages/8995.png
illustrations/pages/8986.png
illustrations/pages/8984.png
illustrations/pages/8985.png
illustrations/pages/8987.png
illustrations/pages/8991.png
illustrations/pages/8990.png
illustrations/pages/8993.png
illustrations/pages/8992.png
illustrations/pages/8994.png

translations:

