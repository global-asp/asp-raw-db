url:	http://africanstorybook.org/reader.php?id=2634&d=0&a=1
id:	2634
title:	Nonkungu Na Imbulu
author:	Mutugi Kamundi
artist:	Wiehan de Jager
lang:	Kiswahili
level:	Longer paragraphs
lic:	Creative Commons: Attribution 3.0
thumb:	http://africanstorybook.org/illustrations/covers/2634.png
desc:	Wakati Nonkungu anatumwa kwa mjombake tajiri

page_text:

P1	Hapo kale kuliishi mtu maskini na mkewe. Walikuwa na mtoto mmoja aliyeitwa Nonkungu. Nonkungu alikuwa mrembo na mkarimu. Wazazi wake walimpenda sana.
P2	Siku moja,  wazazi wake waliamua Nonkungu aende kuishi kwa mjombake tajiri. Mama alimshonea Nonkungu rinda akalirembesha kwa shanga. Pia,  alimtengenezea mkufu wa shanga. Kisha akamwambia aende kwa mjombake.
P3	Nonkungu alisafiri hadi akaufikia mto. Akavuka kwa kukanyaga mawe. Upande ule mwingine wa mto alikutana na msichana aliyevaa matambara.
P4	"Unaenda wapi?" Yule msichana mdogo alimwuliza.    "Ninaenda kuishi kwa mjombangu Mtonyama," Nonkungu alisema. "Ala! Mtonyama ni mjombangu pia. Nami ninaenda kumtembelea," yule msichana akasema.  Nonkungu na yule msichana walitembea pamoja.
P5	Baada ya muda,  yule msichana akasema,  "Rinda lako ni zuri na mkufu wako pia unapendeza. Tafadhali nipe nivae nione vile mavazi hayo yatakavyonikaa." Nonkungu akavua mkufu na rinda lake akampa yule msichana mdogo.
P6	Msichana huyo alipovua matambara yake na kuvaa nguo za Nonkungu,  Nonkungu aligundua kwamba huyo msichana alikuwa na mkia!  Sasa alifahamu kuwa yule hakuwa msichana bali alikuwa imbulu.
P7	Walipotembea kwa muda,  Nonkungu alimwambia,  "Tafadhali nirudishie mkufu na rinda langu." Imbulu alijibu,  "Acha niendelee kuvaa hadi tuufikie ule mti."
P8	Walipofika kwenye mti,  Nonkungu alimwambia imbulu,  "Tafadhali nirudishie rinda na mkufu wangu." "Acha nivae hadi pale kwenye ule mto." Nonkungu alikubali kwa woga.
P9	Hatimaye,  waliufikia mto. Kwa mara nyingine,  Nonkungu alimwambia imbulu,  "Tafadhali nirudishie mkufu na rinda langu." Hata hivyo Imbulu alimjibu,  "Niruhusu nivae hadi tuufikie ule mji."
P10	Walipoufikia mji,  imbulu alimsukuma Nonkungu nyuma akawaambia wanawake waliokuwa nje,  "Mwangalieni msichana huyu aliyevaa matambara. Amekuwa akinifuata siku nzima. Nataka aniondokee." Nonkungu aliaibika akakimbia na kujificha kichakani.
P11	Imbulu alienda nyumbani kwa Mtonyama akasema,  "Mimi ni mpwa wako,  Nonkungu. Wazazi wamenituma nije niishi hapa kwako." Mtonyama alimkaribisha na familia ikamfurahia sana bila kujua ni imbulu. Maskini Nonkungu alilala kichakani akila chakula cha mbwa.
P12	Wakati wa mchana Nonkungu alitembea katika shamba la mahindi akiimba: Matatizo,  matatizo! Wazazi walinituma,  Kwa mjomba Mtonyama,  Kakutana na imbulu,  Nguo zangu kachukua,  Matatizo,  matatizo!
P13	Siku moja ndugu yake Mtonyama alikuwa akipita shambani akasikia sauti wimbo mtamu. Hakujua aliyekuwa akiimba. Aliporudi nyumbani,  alimweleza Mtonyama kuhusu wimbo aliousikia. Mara moja,  Mtonyama alikwenda mle shambani. Aliusikiliza wimbo kwa makini akatafuta mpaka akamwona Nonkungu.
P14	Nonkungu alimweleza kwamba imbulu alichukuwa nguo zake maridadi akambadilishia na matambara. Mntonyama alimchukuwa akampeleka nyumbani akamficha. Mtonyama alijua jinsi angefanya kumwadhibu imbulu.
P15	Mtonyama alikuwa amesikia kwamba mkia wa imbulu ulipenda maziwa sana. Hangeyapita maziwa bila mkia kunywa kidogo. Kwa hivyo,  aliwaambia wafanyi kazi wake walichimbe shimo refu na kulijaza na maziwa lala. Kisha aliwaita wasichana wote wa kijijini kwa mashindano ya kuliruka lile shimo.
P16	Imbulu aliogopa. Hakutaka kuliruka lile shimo. Alijua mkia wake ungetamani maziwa lala. Alijificha,  akaufunga mkia wake,  akaukazia kwenye mwili wake kabisa. Baadaye alijiunga na wasichana wengine kuliruka shimo.
P17	Wasichana waliliiruka shimo mmoja baada ya mwingine. Ilipokuwa zamu ya Imbulu,  alijaribu kuruka juu ya shimo lakini mkia wake ulifunguka ukamvuta chini,  chini,  chini kwenye shimo la maziwa lala.
P18	Wakati imbulu alipokuwa akitapatapa ndani ya maziwa lala,  walikimbia na kuliliziba lile shimo kwa udongo. Na huo ndio ulikuwa mwisho wa imbulu. Naye Nonkungu aliishi na mjombake Mtonyama kwa furaha na starehe kwa miaka mingi. Na huo ndio mwisho wa hadithi.

images:

illustrations/pages/1179.png
illustrations/pages/1180.png
illustrations/pages/1192.png
illustrations/pages/1179.png
illustrations/pages/1193.png
illustrations/pages/1181.png
illustrations/pages/1884.png
illustrations/pages/1182.png
illustrations/pages/1191.png
illustrations/pages/1195.png
illustrations/pages/1183.png
illustrations/pages/1184.png
illustrations/pages/1185.png
illustrations/pages/1883.png
illustrations/pages/1186.png
illustrations/pages/1187.png
illustrations/pages/1188.png
illustrations/pages/1189.png
illustrations/pages/1190.png

translations:

Afrikaans (Translation)	Nonkungu en Die Imbulu	id=11532
ChiTonga (Translation)	Nonkungu Alimwi Anabulwe	id=18655
CiNyanja (Translation)	Nonkungu Na Mbulu	id=18673
Ekegusii (Translation)	Nokungu N’Eimbulu	id=2097
Ekegusii (Translation)	Nonkungu N’Embulu	id=2623
English (Original)	Nonkungu and the Imbulu	id=1877
French (Translation)	Nonkungu Et L'imbulu	id=12674
IciBemba (Translation)	Nonkungu Neembulu	id=18678
isiXhosa (Translation)	Unonkungu Nembulu	id=2114
isiXhosa (Translation)	Unonkungu Nembulu	id=2702
isiZulu (Translation)	Unonkungu Kanye Nembulu	id=2098
isiZulu (Translation)	Unonkungu Kanye Nembulu	id=16748
Kikamba (Translation)	Nokũngũ Na Yalyũka	id=2100
Kikamba (Translation)	Nokũngũ Na Yalyũka	id=2633
Kiswahili (Translation)	Nonkungu Na Imbulu	id=2101
Luganda (Translation)	Nakkungu Nakintu N’Ekikule Kule	id=2110
Luganda (Translation)	Nakkungu N’Ekikulekule	id=2652
Lugbarati (Translation)	Nonkungu Pi Androo Be	id=2103
Lumasaaba (Translation)	Nakhungu Ni Imburu	id=2655
Lunyole (Translation)	Nakungu N’Embulu	id=2121
Lunyole (Translation)	Nakungu N’Embulu	id=2654
Maa (Translation)	Nonkungu O Imbulu	id=2650
Oluwanga (Translation)	Nonkungu Ne Imbulu	id=2653
Oluwanga (Translation)	Nonkungu Ne Imbulu	id=2111
Oluwanga (Adaptation)	Nashimuli Nende Okunani	id=19594
Sepedi (Translation)	Nonkungu Le Imbulu	id=18156
Sesotho (Lesotho) (Translation)	Ts'epang Le Katse Ea Lehata	id=2158
Sesotho (Lesotho) (Translation)	Nonkungu Le Imbulu	id=2705
Sesotho (South Africa) (Translation)	Neo Le Lempetje	id=20047
Setswana (Translation)	Neo Le Lelobu	id=17663
SiLozi (Translation)	Nonkungu Ni Hopani	id=18745
Tshivenda (Translation)	Nonkungu Na Mbulu	id=18192
Xitsonga (Translation)	Nonkungu Na Imbulu	id=18869
