url:	https://africanstorybook.org/reader.php?id=33163&d=0&a=1
id:	33163
title:	Byantaka na Poto Yakufa
author:	Bether Mwale-Moyo and Moffat Moyo
artist:	Emily Berg
lang:	CiNyanja
level:	First paragraphs
lic:	Creative Commons: Attribution 4.0
thumb:	http://africanstorybook.org/illustrations/covers/33163.png
desc:	Mbusa Byantaka anali ndi kapoto kakangono. Anafunisisa poto ikulu. Kodi azacita cani? Anasebenzesa nzelu zake natenga zamene anali kufuna. Kamba ko chenjelesa

page_text:

P1	Kalekale, kunali mwamuna zina lake Byantaka. Masiku onse Byantaka anadyesela ng'ombe yake. Byantaka anapasa ng'ombe yake mazi akumwa, koma anali cabe nakapoto kang'ono kamazi.
P2	Anapita kunyumba yamzace kuti abweleke poto ikulu. Mzace anavomela kupasa Byantaka poto yake ikulu kwambili. Iye anati, "Vuto yamzanga ni vuto yanga."
P3	Patapita masiku ang'ono, Byantaka anapita kugula kapoto kang'ono. Anapita nako kunyumba kapoto. Anaika kapoto kang'ono mu poto ikulu imene anabweleka.
P4	Anatwika poto ikulu yomwe inali nakapoto kang'ono pamutu. Anapita nayo poto kwa mzace amene anamubweleka poto.
P5	Byantaka anauza mzace nati, "Nabwelesa poto yako. Yabala poto inzake." Mzace anadabwa kuti poto yake yabala poto inzake. Anamuthokoza Byantaka nanena kuti, "Nyumba yako niyodalisika."
P6	Patapita masiku, Byantaka anabwelelanso kukabweleka poto kwa mzace. Byantaka analibe cilingo ca bwino.
P7	Mwine wapoto mosangalala anayembekezela kuti Bwantaka abweze poto. Mosatila, anayenda kunyumba ya Byantaka ndipo anati, "Nabwela kuzatenga poto yanga."
P8	Byantaka anauza mzace nati, "Mzanga, poto yaku inamwalila. Ninalikufuna kuyambapo kuti nibwele kunyumba kwako nikuuze nkhani yacisoni imeneyi."
P9	Mzace anaomba mumanja modabwa. Anayamba kukwiya pamaso pake. Anakuwa nauza Byantaka nati, "Nikalibe kumvapo kuti poto yamwalila!"
P10	Byantaka anyanka nati, "Mzanga, ufunika kuvomela zinthu izi. Chinthu ciliconse camene cibala cifunika kufa. Nanenso ninasausidwa na imfa ya poto ikulu ija."
P11	Mzace anakwiya kwambili ndipo anapita kukadandaula ku mphala. Amfumu anamvesela madandaulo kucoka kwa onse awili. Anapeza kuti mwine wapoto anali olakwa ndipo anaweluza kuti Byantaka angasunge poto yakufa.
P12	"Pamene Byantaka anakuuza kuti poto inabala unavomela. Akanena kuti zonse zomwe zibala zifunika kufa, anena coonadi." Amfumu anaweluza mulandu motere.
P13	Mzace wa Byantaka anapita kunyumba ngati nkhono. Byantaka anatenga poto kamba kakuchenjela kwake.

images:

illustrations/pages/14436.png
illustrations/pages/14435.png
illustrations/pages/14436.png
illustrations/pages/13193.png
illustrations/pages/13194.png
illustrations/pages/14440.png
illustrations/pages/14437.png
illustrations/pages/14447.png
illustrations/pages/14446.png
illustrations/pages/14448.png
illustrations/pages/14450.png
illustrations/pages/14449.png
illustrations/pages/14451.png
illustrations/pages/14452.png

translations:

ChiTonga (Translation)	Byantaka anongo ifwiide	id=33103
English (Translation)	Byantaka and the dead pot	id=14497
English (Adaptation)	The pot that died	id=20893
Hausa (Nigeria) (Translation)	Dambu Kashe Mai Zari	id=22056
IciBemba (Translation)	Byantaka noomutondo waafwa	id=33260
Kinyarwanda (Translation)	Ntampaka n'intango yapfuye	id=22144
Kiswahili (Translation)	Chungu kilichokufa	id=21148
Kiswahili (Translation)	Biantaka na chungu kilichokufa	id=21610
Lusoga (Original)	Byantaka ne Entamu Eyafa	id=14482
Lusoga (Translation)	Ensugha eyafa	id=25245
Ng’aturkana (Translation)	Agulu Na Atoani	id=21121
Oluwanga (Translation)	Inyungu yafwa	id=22823
Runyoro (Translation)	Ensoha Eyafire	id=20993
Tigrigna (Translation)	እታ ዝሞተት ዕትሮ	id=21195
