url:	http://africanstorybook.org/reader.php?id=2101&d=0&a=1
id:	2101
title:	Nonkungu Na Imbulu
author:	Mutugi Kamundi
artist:	Wiehan de Jager
lang:	Kiswahili
level:	First paragraphs
lic:	Creative Commons: Attribution 3.0
thumb:	http://africanstorybook.org/illustrations/covers/2101.png
desc:	Msichana mdogo anakwenda kumtembelea mjombake na kukutana na mwingine anayemdanganya. Je

page_text:

P1	Kuliishi mtu maskini na mkewe. Walikuwa na binti yao mrembo aliyeitwa Nonkungu.
P2	Siku moja wazazi walimtuma Nonkungu kuishi na mjombake tajiri. Mamake alimtengenezea Nonkungu mkufu wa shanga na rinda akalirembesha kwa shanga.
P3	Nonkungu alivuka mto na kukutana na msichana aliyevaa matambara.
P4	"Unaenda wapi?" Yule msichana alimwuliza. "Ninamtembelea mjombangu Mtonyama," Nonkungu alisema. "Ala! Mtonyama ni mjombangu pia,  nami namtembelea," yule msichana akasema. Wakatembea pamoja.
P5	Yule msichana akasema,  "Rinda lako ni zuri na mkufu wako unapendeza. Hebu nivae nione zitakavyonikaa." Nonkungu alimpa rinda na mkufu.
P6	Msichana huyo alipovaa nguo za Nonkungu,  Nonkungu aliuona mkia! Kumbe msichana yule alikuwa Imbulu.
P7	Nonkungu alipomwambia amrudishie rinda na mkufu,  Imbulu alisema,  "Wacha niendelee kuvaa kidogo."
P8	Baadaye,  Nonkungu alimwambia Imbulu tena,  "Tafadhali nirudishie rinda na mkufu wangu." Hata hivyo,  Imbulu hakumpatia.
P9	Waliufikia mto lakini Imbulu bado hakumrudishia Nonkungu rinda wala mkufu.
P10	Walipofika katika boma,  Imbulu aliwaambia wenyeji,  "Msichana huyu amenifuata siku nzima. Mfukuzeni." Nonkungu aliaibika akajificha.
P11	Imbulu alimwambia Mtonyama,  "Mimi ni mpwa wako,  Nonkungu. Wazazi wamenituma niishi nawe." Walimfurahia sana huku Nonkungu akilala nje.
P12	Nonkungu aliimba: Matatizo matatizo! Wazazi walinituma,  Kwa mjomba Mtonyama,  Kakutana na imbulu,  Nguo zangu kachukua,  Matatizo matatizo!
P13	Nduguye Mtonyama alipopita shambani,  aliusikia wimbo mtamu. Alirudi nyumbani na kumweleza Mtonyama. Mtonyama alipoenda kuusikiliza,  alimwona Nonkungu.
P14	Nonkungu alimweleza jinsi alivyodanganywa na Imbulu. Mtonyama alimpeleka nyumbani akapanga kumwadhibu Imbulu.
P15	Mtonyama alisikia kwamba mkia wa Imbulu ulipenda kunywa maziwa. Wafanyi kazi wake walichimba shimo wakalijaza maziwa. Wasichana wote kijijini walishindana kuliruka lile shimo.
P16	Imbulu alikuwa na hofu. Alijua mkia wake ungetamani maziwa. Aliufunga mkia na kuukazia kwenye mwili wake.
P17	Ilipokuwa zamu ya Imbulu kuruka,  mkia wake ulifunguka ukamvuta chini,  chini,  chini kwenye shimo la maziwa.
P18	Imbulu alipokuwa akitapatapa ndani ya maziwa,  waliliziba lile shimo na kumzika. Nonkungu aliishi na mjombake kwa furaha kwa miaka mingi. Na huo ndio mwisho wa hadithi.

images:

illustrations/pages/1179.png
illustrations/pages/1180.png
illustrations/pages/1192.png
illustrations/pages/1179.png
illustrations/pages/1193.png
illustrations/pages/1181.png
illustrations/pages/1884.png
illustrations/pages/1182.png
illustrations/pages/1191.png
illustrations/pages/1195.png
illustrations/pages/1183.png
illustrations/pages/1184.png
illustrations/pages/1185.png
illustrations/pages/1883.png
illustrations/pages/1186.png
illustrations/pages/1187.png
illustrations/pages/1188.png
illustrations/pages/1189.png
illustrations/pages/1190.png

translations:

Afrikaans (Translation)	Nonkungu en Die Imbulu	id=11532
Afrikaans (Translation)	Nonkungu en Die Imbulu	id=20089
ChiTonga (Translation)	Nonkungu Alimwi Anabulwe	id=18655
CiNyanja (Translation)	Nonkungu Na Mbulu	id=18673
Ekegusii (Translation)	Nokungu N’Eimbulu	id=2097
Ekegusii (Translation)	Nonkungu N’Embulu	id=2623
English (Original)	Nonkungu and the Imbulu	id=1877
French (Translation)	Nonkungu Et L'imbulu	id=12674
IciBemba (Translation)	Nonkungu Neembulu	id=18678
isiXhosa (Translation)	Unonkungu Nembulu	id=2114
isiXhosa (Translation)	Unonkungu Nembulu	id=2702
isiZulu (Translation)	Unonkungu Kanye Nembulu	id=2098
isiZulu (Translation)	Unonkungu Kanye Nembulu	id=16748
Kikamba (Translation)	Nokũngũ Na Yalyũka	id=2100
Kikamba (Translation)	Nokũngũ Na Yalyũka	id=2633
Kiswahili (Translation)	Nonkungu Na Imbulu	id=2634
Luganda (Translation)	Nakkungu Nakintu N’Ekikule Kule	id=2110
Luganda (Translation)	Nakkungu N’Ekikulekule	id=2652
Lugbarati (Translation)	Nonkungu Pi Androo Be	id=2103
Lumasaaba (Translation)	Nakhungu Ni Imburu	id=2655
Lunyole (Translation)	Nakungu N’Embulu	id=2121
Lunyole (Translation)	Nakungu N’Embulu	id=2654
Maa (Translation)	Nonkungu O Imbulu	id=2650
Oluwanga (Translation)	Nonkungu Ne Imbulu	id=2653
Oluwanga (Translation)	Nonkungu Ne Imbulu	id=2111
Oluwanga (Adaptation)	Nashimuli Nende Okunani	id=19594
Sepedi (Translation)	Nonkungu Le Imbulu	id=18156
Sesotho (Lesotho) (Translation)	Ts'epang Le Katse Ea Lehata	id=2158
Sesotho (Lesotho) (Translation)	Nonkungu Le Imbulu	id=2705
Sesotho (South Africa) (Translation)	Neo Le Lempetje	id=20047
Setswana (Translation)	Neo Le Lelobu	id=17663
SiLozi (Translation)	Nonkungu Ni Hopani	id=18745
Tshivenda (Translation)	Nonkungu Na Mbulu	id=18192
Xitsonga (Translation)	Nonkungu Na Imbulu	id=18869
