url:	https://africanstorybook.org/reader.php?id=35236&d=0&a=1
id:	35236
title:	Ipara yamanyathelo wami wokuthoma
author:	Sponono  Mahlangu
artist:	Rob Owen
lang:	isiNdebele
level:	Longer paragraphs
lic:	Creative Commons: Attribution 4.0
thumb:	http://africanstorybook.org/illustrations/covers/35236.png
desc:	Uyayikhumbula ipara yamanyathelo wokuthoma owawakhethako? Umntazanyana lo akakghoni ukulinda ukobana ambathe amanyethelo wakhe amatjha!

page_text:

P1	Akhange khese ngembathe amanyathelo soloko kwaba ngimi. @@Lokha nangibona abentwana bambethe amanyathelo amatjha, ngibaqala ngibarhalele.
P2	Umma uzakuthi, "Uzakuba namanyathelo amanengi esikhathini esizako, wena linda!"@@Kwesinye isikhathi bengingamkholwa. Ngelinye ilanga ngambuza ngathi, "Mma akhese utjho, siyokufika nini isikhathi esizako?"
P3	Isikhathi sagijima begodu besele kufika pheze isikhathi sakaKresimusi. Omunye nomunye umuntu bekamatasatasa asiya emakethe begodu neenkhwama besele zizele izinto ezitja.@@"Mma, siya emakethe?" ngatjho ngibuza umma.
P4	Ngelanga elingaphambi kwelanga lakaKresimusi, umma wangivusa ekuseni  kunangendlela ejayelekile.@@Wabawa bona ngiyokuthatha umantji omkhulu wokuya eentolo evane awuphathe nakaya emakethe.
P5	Emakethe evulekileko, bekunababelethi abanengi nabantwana babo.@@Bebathenga izambatho ezitja bathenga nokudla.
P6	Satjhinga sanqopha lapha bekunamanyathelo amanengi ahlukahlukeneko.@@Amehlo wami bekavuleke woke ngirarekile. Ngangiqale amareyi ngamareyi  wamanyathelo ahlelwe kuhle.
P7	Ngemva kobana ngilinganise amapara amanengi, ngathatha amanyathelo anzima abotjhwa ngemitja. Ekhaya ebusuku bamhlokho, akhange ngilale.@@Ngangithabe khulu ngicabanga ngokuthi ngizowembatha njani amanyathelo amatjha ngibonise boke abentwana ethresteni esihlala kilo.
P8	Ngakhamba kabuthaka ngekumbeni bese ngihlubula amanyatheo ngiwabuyisele ngebhoksini.@@Ngaqambalala godu, kodwana ngabhalelwa kulala.
P9	Ngavuka ngameda amanyathelo kwehlandla lesibili.@@Ngakhambakhamba  ekumbeni kwesikhatjhana bese ngawabeka godu.
P10	Ngaqambalala godu ngazama ukulala. Kodwana ngavuka ihlandla lesithathu. Ngembatha amanyathelo ngeqayeqa ngekumbeni. @@Ngemuva kwalokho ngazizwa ngidiniwe. Ngacabanga bona ngibuyele embhedeni godu.
P11	Ngelanga elilandelako ekuseni, ngavuswa ngumma. @@"Khuyini lokhu engikubonako," watjho angibuza.
P12	Ngangimbethe amanyathelo wami amatjha ngisembhedeni!

images:

illustrations/pages/9500.png
illustrations/pages/9494.png
illustrations/pages/9492.png
illustrations/pages/9493.png
illustrations/pages/9496.png
illustrations/pages/9495.png
illustrations/pages/9497.png
illustrations/pages/9499.png
illustrations/pages/10444.png
illustrations/pages/9498.png
illustrations/pages/9502.png
illustrations/pages/9501.png
illustrations/pages/9500.png

translations:

English (Translation)	My first pair of shoes	id=10446
Kiswahili (Original)	Viatu  vyangu vya kwanza	id=10440
Luganda (Translation)	Omugogo gw'engatto zange ogwasooka	id=13287
Lunyole (Translation)	Omugogo Gw'engato Jange Endaayi	id=13450
Lusoga (Translation)	Engaito Empyaaka	id=30814
Siswati (Translation)	Lipheya lami lekucala leticatfulo	id=34476
Tshivená¸“a (Translation)	Zwienda zwanga zwa u thoma	id=34255
Xitsonga (Translation)	Tintanghu ta mina tintshwa to sungula	id=34329
