url:	https://africanstorybook.org/reader.php?id=32569&d=0&a=1
id:	32569
title:	Ikemezo k'ingirakamaro
author:	Patrick  Munyurangabo
artist:	Vusi Malindi
lang:	Kinyarwanda
level:	First paragraphs
lic:	Creative Commons: Attribution 4.0
thumb:	http://africanstorybook.org/illustrations/covers/32569.png
desc:	Umudugudu wacu wari ufite ibibazo byinshi. Dada azenguruka ingo zose akangurira abaturage kwitabira inama yumudugudu yafashe ibyemezo byo kwikemurira ibibazo.

page_text:

P1	Umudugudu wacu wari ufite ibibazo byinshi. Twatoraga umurongo muremure dutegereje kuvoma kuri robine imwe twari dufite.
P2	Twari twaramenyereye ibiryo duhawe n'abagiraneza.
P3	Twafungaga amazu yacu hakiri kare kubera abajura.
P4	Abana benshi bari barataye ishuri.
P5	Abakobwa bakoraga akazi ko mu rugo mu yindi midugudu.
P6	Abahungu b'ingimbi birirwaga bazerera, cyangwa bagakora mu mirima ya rubanda.
P7	Iyo umuyaga yahuhaga, imyanda y'ibipapuro yanyanyagiraga hirya no hino mu mashami y'ibiti no mu nzitiro.
P8	Ibimene by'ibirahure byapfaga kujugunywa hirya no hino  byakomeretsaga abantu.
P9	Umunsi umwe rero, reka robine yacu izakame n'ibigega bishiremo amazi.
P10	Ubwo Dada yarahagurutse. Azenguruka ingo zose, akangurira abaturage kwitabira inama y'umudugudu.
P11	Ubwo abaturage bose bateranira munsi y'igiti k'inganzamarumbu bamutega amatwi.
P12	Data yarahagurutse aravuga ati: "Tugomba gukorera hamwe tugakemura ibibazo byacu."
P13	Umwana w'imyaka umunani witwa Juma yiyicariye mu giti avuga aranguruye ijwi ati: "Nshobora kubafasha gukora isuku."
P14	Umugore umwe aravuga ati: "Abagore dushobora kwishyira hamwe tugahinga ibyo kurya."
P15	Undi mugabo arahaguruka aravuga ati: "Abagabo tuzafukura iriba."
P16	Twese twavugiye icyarimwe tuti: "Tugomba guhindura ubuzima bwacu." Kuva uwo munsi, twakoreye hamwe duskemura ibibazo byacu.

images:

illustrations/pages/10625.png
illustrations/pages/10609.png
illustrations/pages/10616.png
illustrations/pages/10614.png
illustrations/pages/10611.png
illustrations/pages/10613.png
illustrations/pages/10615.png
illustrations/pages/10617.png
illustrations/pages/10612.png
illustrations/pages/10610.png
illustrations/pages/10618.png
illustrations/pages/10619.png
illustrations/pages/10620.png
illustrations/pages/10621.png
illustrations/pages/10623.png
illustrations/pages/10624.png
illustrations/pages/10625.png

translations:

Amharic (Translation)	ውሣኔ	id=22401
Arabic (Translation)	القرار	id=21813
English (Translation)	Decision	id=13304
English (Adaptation)	(Colour-in) Decision	id=32497
Kῖmῖῖrũ  (Translation)	Kũgiita ĩgamba	id=32827
Kiswahili (Original)	Uamuzi	id=13303
Kiswahili (Adaptation)	Umoja	id=18344
Kiswahili (Adaptation)	(Paka rangi) Uamuzi	id=33359
Lusoga (Translation)	Okusalagho	id=25741
Ng’aturkana (Translation)	Atiakun Akiroit	id=20496
Tiv (Translation)	Ijogh-zwa	id=32801
