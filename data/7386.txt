url:	http://africanstorybook.org/reader.php?id=7386&d=0&a=1
id:	7386
title:	Adumaki Ekabaka Ake'pese Ekilokit
author:	John Emongot
artist:	Catherine Groenewald, Wiehan de Jager, Caroline Lentupuru, Laura Libertore and Benjamin Mitchley
lang:	Ateso
level:	Longer paragraphs
lic:	Creative Commons: Attribution 3.0
thumb:	http://africanstorybook.org/illustrations/covers/7386.png
desc:	Ikamunit ekabaka lo obu oonger akepese aseun ekilokit lo ebeyikit otoma osap lu ebusak

page_text:

P1	Ikolo sek, ajai ekabaka lo anyaritai Opale ka'keeberu na ebus noi. Awuritos ijakaa lu adope pese na'ebus noi.
P2	Adope paaran, obu ekabaka olimok ake beru,  "Eteyi engo apolor ook apes, ekot ooni adumakin ekilokit lo ibus akeree otoma ocaalo wok."
P3	"Ingayibo ebeyit aimany atemele ka?"ebala ekabaka. Odumuni acuwa,  "Ebeyit engo aidorokin amot na'kipi ileleba ddu. Etunganan lo epedori awolojar akipi ngun kere irwani tipe eyangar atemele ka."
P4	Iwala,  obu ekabaka ikajak alimoret ikamunit itelepai kere. Alimoret! Alimoret! Itelepai kere nu mam emanyitos iworot ekabaka eesi kere olubiri ekotoi aseun etelepat lo ibus aakere lo ebeyit aimany ake pese. Opotu,  Opotu kere.
P5	Akawulo na pupun alimoret, opotu itelepai kere iyalamikinos noi, ido opotu olomakisi akapanakin anu aparan angin.
P6	Obu edope sapat olimok papa ke, apuput engo ebe kot ekabaka isap kere olubiri ke, ekot ngesi aseun esapat lo ebeyit aimany ake pese. Awonit engo apedori engo abongun kede apese angin.
P7	Kwape lem mam apaaran obu iyap, opote isap onapitos neetayi elosete olubiri. Iyalamas noi taay.
P8	"Eyalama engo awanyun eesi noi, "Ebala ekabaka. Itunganan yen epedori amatar akipi nu amwaka ileleba amot, eyinakini engo aimany aka pese.
P9	Epuu itelepai noi mam epucit lo obu opedor angetakin adope paaran. Opotu isap lu otama nu taman konye mam edope akesi obu opedor ayangar atemele.
P10	Iwala, obuni icoot lo obu opup alimoret akawulo. Oponi ijawunai ngesi ejok ido oponi iyinakinai eicolong.
P11	Obu ekabaka olimok icoot ebe, itunganan yen ekot ayangar aka pese, ejayi amatar akipi nu amwakak ileleba ddu irwani tipe. Ha!ha!ha! Ekeniyar ebok jje, epataka ngun, la'polon.
P12	Acoo ityangi yen noi, obu ogeyar aisiner lu itoni akipi ajalamar mam ejenete.
P13	Opotu itunga kere otemasi,  "Ngesi lo, lo'idarit ooni." Apak adis, obu icoot owolojar akipi irwani tipe.
P14	Obu ekabaka ka'tunga ke osalakisi itururete, mam kesi awomitos ebe epedori icoot amatar akipi ngun emwaka.
P15	Akawulo, obu etyang lo oyanga apese na ebus noi osalakini ekabaka lo iturureyi anu etyang ayangar ake'pese.

images:

illustrations/pages/1657.png
illustrations/pages/1368.png
illustrations/pages/1649.png
illustrations/pages/1013.png
illustrations/pages/2545.png
illustrations/pages/6792.png
illustrations/pages/6791.png
illustrations/pages/1353.png
illustrations/pages/1665.png
illustrations/pages/1437.png
illustrations/pages/6809.png
illustrations/pages/1203.png
illustrations/pages/6812.png
illustrations/pages/1428.png
illustrations/pages/1040.png
illustrations/pages/1207.png

translations:

English (Adaptation)	A King Finds a Husband for His Princess Wiwo	id=10206
Lunyole (Translation)	Habaha Gaboneye Omumbeja Wuwe Wamwe	id=10527
Runyankore (Translation)	Omugabe Kufunira Omuhara Omushaija	id=20941
