url:	http://africanstorybook.org/reader.php?id=2525&d=0&a=1
id:	2525
title:	Olunaku Lwe Nasooka Okugenda Mu Katale
author:	Mwesigwa Joshua Waswa
artist:	Catherine Groenewald
lang:	Luganda
level:	Longer paragraphs
lic:	Creative Commons: Attribution 3.0
thumb:	http://africanstorybook.org/illustrations/covers/2525.png
desc:	On Etabo’s sixth birthday

page_text:

P1	Mbeera ku kyalo ky'Ekiboga. Ekyalo ekyo kikalu olw'omusana ogwaka ennyo,  emiti gyakwo gya maggwa era embuzi eziriko zisinga abantu obungi. N'akatale akali ku kaylo kino kasirifu,  kuliko obuduuka butono. Abantu basinga kukozesa bugaali nga batambula.
P2	Olumu ku makya Maama yampita n'aηηamba nti,  "Kipaku,  olwaleero owezezza emyaka mukaaga. Tulina ekirabo kye tugenda okukuwa." Kye nava mbuuza n'amaddu mangi nti,  "Kirabo ki? Kirabo ki?" Ko maama nti,  "Enkya bwe tunaaba tugenda mu katale e Kampala,  tujja kugenda naawe era tujja kulinnya bbaasi." Olw'essanyu eringi lye nalina ku mulundi gwange ogusooka okugendako mu kibuga,  nalemwa okwebaka ekiro ekyo.
P3	Enkeera bwe twali tulinda bbaasi,  nayimirira mu makkati ga maama ne ssenga,  nga nyambade empale yange eya jean empya n'essaati emmyufu. Nawulira muli nga kalenzi akatono ennyo awo mu makkati ga maama omutono ate nga muwanvu nga n'eruda waliyo senga omunene obulungi.
P4	Bbaasi yali ejjude nnyo, era maama n'andera. Olw'amasanyu amangi ate n'ebbugumu eryali mu bbaasi,  otulo twankwata ne nneebaka era sirina kye nalaba mu kkubo.
P5	We twatuukira mu katale e Kampala,  enjuba yali yaakavaayo. Ku mulyango gw'akatale waaliwo omukazi eyali atuunda abijanjaalo,  obumpwankimpwaki. Ate ku mu sonda eri waaliyo abasajja babiri abaali balenga lumonde. Ku ludda olulala nga waliyo omukazi omumpi atudde ku katebe ng'akutte helikopita ey'okuzannyisa nga ya bbulu era ng'emasamasa. Kye nava ηηamba maama nti,  "Maama,  maama,  laba helikopita." Wabula maama ye yansika busisi ne tugenda.
P6	Mu makkati g'akatale waaliwo omudaala omunene ogwaliko ebibala eby'enjawulo. Ebimu ku bibala ebyo nnali sibirabangako. Kye nnava mbuuza maama nti,  "Ebibala bino babiyita batya?" Kye yava anziramu nga bw'aleekaana nti,  "Gino micungwa ate ago mapeera." Nange ne nkyuka ne mmubuuza nti,  "Ate bino?"
P7	Mu bibala byonna ebyali ku mudaala nasinga kwagalako apo. Nasanyukira nnyo enkula yaazo ne langi. Nabeera awo nga neebuuza engeri gye ziwooma. Kye nnava ηηamba maama nti,  "Nsaba kungulira apo emu."
P8	Amangu ddala nga maama ampadde apo,  namuta omukono ne nkwata apo n'emikono ebiri ne ngiruma. Nnali sirya ku kibala ne kimpoomera nga apo eyo. Mu kiseera ekyo ekintu kyokka kye nali nfaako yali apo yange.
P9	Bwe namaliriza okulya apo yange,  ne nkyuka njogereko ne maama. ηηenda okulaba nga taliiwo! Ne ntunula mu kkubo lye twajjiddemu nga maama ne ssenga tebaliiyo. Ne tunula ku kkono ne ku ddyo naye nga wonna tebalabikako. Ne mbuuza ku bakyala abandi okumpi awo nga batunda lumonde nti,  "Mulabyeko ku maama?" Abakyala tebanfaako era ne ntandika okukaaba.
P10	Akaseera bwe kaayitawo,  omukazi n'ankwata ku mukono era n'antwala mu kifro ewaali abaana abalala. Omusajja omunene era eyalina ekirevu ekinene n'ambuuza nti,  "Ggwe omulenzi,  erinnya lyo ggwe ani?" Ne mmuddamu nga n'amaziga bwe gampitamu nti,  "Ki-pa-ku."
P11	Nabeera awo nga neebuuza oba nga akatale kano kaali katunda n'abaana. Ne ndekera awo okukaaba,  ne ntunula tunula ndabe oba wanaabaawo omuntu yenna anajja okugula abaana abaali mu kisenge omwo. Mu kaseera katono,  omukazi n'ajja n'atwala omu ku baana. Kye nnava nno ndowooza nti,  "Nze gwe bagenda okuddako okutwala. Era kirabika siriddayo waffe." Ebyo bwe nabirowooza ate ne nziramu okukaaba.
P12	Bwe nawulira omusajja omunene era ow'ekirevu ekinene ng'abuuza nti,  "Kipaku ali wa?" Ne nkaabira ddala nnyo ate. Kye nnava ηηamba omusajja nti,  "Nze saagala kugenda naawe." Era bwe ntyo ne mmudukako.
P13	Maama ne ssenga bwe baawulira erinnya lyange nga ne badduka nga bajja mu kisenge mwe twali. Ne mpulira eddoboozi eryefaanaanyiriza lye nnali mmanyi nga liyita nti,  "Kipaku,  Kipaku?" Nagenda okulaba nga ye maama yennyini.
P14	Mba nnyimuka bwe nti ngwe mu kifuba kya maama,  ssenga n'anŋamba nti,  "Kipaku obweda tukunoonya tukuwe ekirabo kyo eky'amazaalibwa." Era bw'atyo yakwata mu nsawo ye ennene n'aggyayo helikopita eya bbulu era emasamasa. N'agamba nti,  "Yiyo."

images:

illustrations/pages/1447.png
illustrations/pages/1448.png
illustrations/pages/1449.png
illustrations/pages/1450.png
illustrations/pages/1451.png
illustrations/pages/1452.png
illustrations/pages/1453.png
illustrations/pages/1454.png
illustrations/pages/1455.png
illustrations/pages/1456.png
illustrations/pages/1457.png
illustrations/pages/1458.png
illustrations/pages/1459.png
illustrations/pages/1460.png
illustrations/pages/1460.png

translations:

Afrikaans (Translation)	My Eerste Dag By Die Markie	id=11360
Afrikaans (Translation)	My Eerste Dag by die Mark	id=11366
English (Original)	My First Day at the Market	id=2109
English (Adaptation)	How I Got Lost At The Market	id=21449
French (Translation)	Ma Première Visite Du Marché	id=9926
French (Translation)	Ma Première Journée Au Marché	id=10184
Fulfulde (Translation)	Arannde Am Juuraade Luumo	id=10010
Gurene (Translation)	Mam Pͻsega Da’a Ko’A	id=12669
Hausa (Niger) (Translation)	Farkon Zuwana Kasuwa	id=9975
isiNdebele (Translation)	Ilanga Lami Lokuthoma Evikilini	id=11089
isiZulu (Translation)	My First Day at the Market/ Ngosuku Lwami Lokuqala Emakethe	id=11531
Kikamba (Translation)	Mũthenya Wakwa Wa Mbee Ndũnyũ	id=2524
Kiswahili (Translation)	Siku Niliyopotea Sokoni	id=8433
Likpakpaanl (Translation)	Ma Jan Aawiindaal Kinyaŋ Ni	id=18780
Ng’aturkana (Translation)	Akwaar Kang Na Eking'aren Alomaket	id=7063
Portuguese (Translation)	O Meu Primeiro Dia No Mercado	id=18861
Zarma (Translation)	Ay Habu Koyyaŋ Sintina	id=10101
