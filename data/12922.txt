url:	http://africanstorybook.org/reader.php?id=12922&d=0&a=1
id:	12922
title:	Ekapolon Kayanja Ka Nakookeng
author:	Simon Ipoo
artist:	Natalie Propa
lang:	Ng’aturkana
level:	Longer paragraphs
lic:	Creative Commons: Attribution 3.0
thumb:	http://africanstorybook.org/illustrations/covers/12922.png
desc:	Poyo Kidiama apese na asaki apakeng kiut ituan ni pe achamit ngesi. Abu Apenyo tosiwak anawi kotere ngakiro nguna tolot ni a Trevor.

page_text:

P1	Kolong ang'orot, ayei ekapolon anyaritae Kayanja. Alomito ka aberu ka nakookeng Apenyo. Arai Apenyo apese nakebusen na asakete ng'ikiliok daang akiut. Nakaneni,  asaki ekapolon Kayanja kiutae ng'ibaren alukalak.
P2	Edunyasi awi ekapolon Kayanja ka ekatukon Loapolon Aludah. Arai ng'esi ekatukon Loapolon kotere apupete ng'itung'a ng'esi. (Arienyana ng'esi alotung'a alupe apupete ng'esi!) Na atoanea aberu keng kotere edeke lo ang'isuru abu ng'esi tasak akiut aberu ache.
P3	Kong'ina,  abu ekatukon tolot nawi ekapolon esaki akiut nakookeng. Ering'a ng'ikiliok luarei ng'ulu iyanakinito kidiama ng'ibaren lu akuuta,  abu akedalan Kakembo kiira ng'akiro ng'una. Apuposi Kakembo ka Apenyo noi.
P4	Tocham ekatukon Aludah akiutakin Kayanja epewae ebari keng. Arai emutuu epei ang'iboro kang'ulu. Aponi torekinae ng'akiro akuuta imunonitae. Ayeni ekapolon atamar nyitalakarete ng'akiro ng'una nakookeng.
P5	Idong'it ng'irwa ng'ikan-karei min akuuta,  abu Kakembo tolot ni Apenyo. "Ikoku ekapolon,  areki apokon akuuta kon ka ekatukon Aludah,  emini akuuta adaunet ang'irwa ang'ikan-karei," tolimu Kakembo.
P6	Tobul Apenyo,  pe ayeni ng'esi ibore ni esubakini. Kitamak tama,  "Nyachamuni ayong ekatukon Aludah,  ekasukout lo atuman. Nyepedor! Kimiek ekomak ni eyei Trevor eng'olik ibore esubakin atipei." Arai Trevor epae Apenyo.
P7	Atabong ng'ina tosiwak Apenyo anawi. Karai toyen apakeng ni alosi keng'oit. Towut toped ng'amon nakamutonok,  ng'atabab,  tani ni ayei Trevor. Na adolio kai keng,  aburunit ng'esi,  anyamit akoro ka akure.
P8	"Akoone,  inyo ikeria iyong erot kooyen bon nakware?" king'is Trevor. Dio kidokak ng'esi ng'akipi kimiek kiyang'a. Nyililing'a Trevor emasi Apenyo,  edarit ng'esi kiyanak.
P9	"Akoone,  nyo erono?" king'is Trevor. Kiyang'ak Apenyo lokojokon tama,  "Esaki apakang keut ayong ekatukon Aludah. Nakaneni nyachamit ayong ekile lo aronon ng'olo! Trevor,  kiutae ayong tani kiboosit. Achamu ayong ng'ichan. Kamina ayong iyong!"
P10	"Akoone,  amakar ayong ebari keusia iyong,  iyeni iyong atamar keboosit ayong." Kikalou Trevor. Tatachu Apenyo,  "Ayeni ayong,  nakaneni iyong bon kiutari yong." Tatamak wadio tama,  "Kapana ni eyei Kategga lokamean atubwa,  kidok ng'oni ekwakaye ang'olol. Aloger kang'olo nyikianyuni ng'oni apakang nabo."
P11	Kaama anawi,  abu Kayanja toyen atamar asiwaki Apenyo. Tomea ng'esi ng'ikedalak keng asakar wadaang anadakar. Ng'ikeyokok,  ng'asigeria ka ng'itung'a daang tasaka,  nakaneni emam ituan anyu Apenyo. Tobong'osi lokapolon atamar ang'op Apenyo. "Tasaka namoni," tolimu Kayanja. Ang'oit ng'esi noi!
P12	Napei elose Apenyo ka Trevor nang'olol,  kisiakis ng'idowon lukirionok aburuchaar kidiama. Abunit akiru naapolon.
P13	Ameat Kategga atubwa keng,  dio potu nikeng ekile ka apese. Tolimoki Trevor,  Kategga tama,  yarai kechi ekwakaye ang'olol. Towou Kategga,  tolimok kechi tama ebunit akiru naapolon.
P14	Kisisak Trevor,  Kategga eger lo achamakinakar kechi ilamete ang'olol atipei. Kirepak akan lopuko tout abolokoki ekame nak Kategga. Tachamu Kategga na eng'olikenea abolokok ekame ibus. Kisienoto ng'esi,  tachamu akidok kechi tani keyei akiru.
P15	Yau Kategga atubwa lokwaas ang'olol,  tolimok kechi tolomasi. Tolemu abato kitorotokinio atubwa. Anang'unet ekapolon Kayanja ka ekatukon Aludah lokwas ang'olol,  king'olikis luuni anatubwa dio toyena atamar kilany kechi ng'iminan ng'ulu.
P16	Kibapa ng'ikuwama loapolok atubwa kisipiyo Kategga. Kirema ekapolon tama,  "Apenyo tobong'u kare! Karimak ayong iyong. Nyekedesi iyong kori Trevor." Nakaneni pe adikino epedorete abong'un. Tobukor atubwa ng'ina dio tanyama ng'akipi luuni ng'ulu totoaka daang. Anyoun akwar ng'ina,  tachamunae itwan daang kiut itwan ni echamit,  kebarit kori kiboosit,  anakwap ana apolokinit Kayanja.

images:

illustrations/pages/10069.png
illustrations/pages/10074.png
illustrations/pages/10063.png
illustrations/pages/10064.png
illustrations/pages/10065.png
illustrations/pages/10066.png
illustrations/pages/10067.png
illustrations/pages/10069.png
illustrations/pages/10070.png
illustrations/pages/10071.png
illustrations/pages/10072.png
illustrations/pages/10211.png
illustrations/pages/10075.png
illustrations/pages/10076.png
illustrations/pages/10077.png
illustrations/pages/10078.png
illustrations/pages/10079.png

translations:

Afrikaans (Translation)	Koning Kaja en Sy Dogter	id=20076
Akuapem Twi (Translation)	Ɔhempɔn Kayanja Ne Ne Babea	id=18462
Asante Twi (Translation)	Ɔhene Kayanja Ne Ne Babaa	id=18222
ChiTonga (Translation)	Mwami Kayanja Amwanaakwe Musimbi	id=18652
CiNyanja (Translation)	Mfumu Kayanja Namwana Wake Musikana	id=18670
Dagaare (Translation)	Naa Kayanja Ne O  Pɔgeyaa	id=17774
Dagbani/Dagbanli (Translation)	Naa Kayanja Mini O Bipuɣiŋga	id=18161
Dangme (Translation)	Matsɛ Kayanja Kɛ E Bi Yo Ɔ	id=18341
Dhopadhola (Translation)	Kere Kodi Nyare	id=18750
English (Original)	King Kayanja And His Daughter	id=10210
Ewe (Translation)	Fia Kayanja Kple Via Nyɔnuvi	id=18172
Fante (Translation)	Ɔhen Kayanja Na Ne Babasia	id=18492
French (Translation)	Le Roi Kayanja Et Sa Fille	id=12664
Ga (Translation)	Maŋtsɛ Okaija Kɛ Ebiyoo Lɛ	id=18336
Gonja (Translation)	Ewura Kayanja Nε Mobe Ebichesobi	id=18214
IciBemba (Translation)	Imfumu Kayanja Noomwana Waiko Umwanakashi	id=18675
isiNdebele (Translation)	Ikosi Umjekejeke Nendodakazi Yakhe	id=13054
isiXhosa (Translation)	Ikumkani Ukayanja Nentwazana Yakhe	id=17574
isiZulu (Translation)	Inkosi Undabenhle Nendodakazi Yayo	id=16472
Kasem (Translation)	Pɛ Kayanja De O Bukɔ	id=18228
Kiswahili (Translation)	Binti Wa Mflame Kayanja	id=12899
Mampruli (Translation)	Naaba Kayangya Ni U Bipuŋŋa	id=19353
Nzema (Translation)	Belemgbunli Kayanja Nee Ɔra Raalɛ Ne	id=18422
Oluwanga (Translation)	Omukhana Wo Omwami Kayanja	id=12954
Portuguese (Translation)	O Rei Kayanja E a Súa Filla	id=13644
Portuguese (Translation)	O Rei Kayanja E a Sua Filha	id=16719
Sepedi (Translation)	Kgoši Kayanja Le Morwedi Wa Gagwe	id=18163
Sesotho (South Africa) (Translation)	Morena Kadi Le Moradi Wa Hae	id=20035
Setswana (Translation)	Kgosi Mothupi Le Morwadiagwe	id=14957
SiLozi (Translation)	Mulena Kayanja Ni Mwana Wa Hae Wa Musizani	id=18741
Talen (Translation)	Na'ab Kayanja Ne O Puawoo	id=20196
Tshivenda (Translation)	Thovhele Kayanja Na Ṅwananyana Wawe	id=18277
Xitsonga (Translation)	Hosinkulu Kayanja Na Nhwanyana Wa Yena	id=18872
