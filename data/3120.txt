url:	http://africanstorybook.org/reader.php?id=3120&d=0&a=1
id:	3120
title:	Omwami Wa Amayoni
author:	Catherine Were
artist:	Wiehan de Jager
lang:	Oluwanga
level:	First paragraphs
lic:	Creative Commons: Attribution 3.0
thumb:	http://africanstorybook.org/illustrations/covers/3120.png
desc:	The birds want a king

page_text:

P1	Khale lulia,  amayoni kekhala khushiabusi. Kenya okhuba nende nabongo wako,  ngala abandu bali,  nende tsisolo. Liyoni shina elikhoyele okhuba omwami?
P2	"Namunakha,  Ikoko Yo Olale. Ali nende amani khandi afwana nga nabongo!" Elala niliboola. "Tawe abula olusimbi,  khandi nalanga alolokhanga weshibeera," oundi nakalusia. "Liwuto,  okhubeela ne likhoongo okhushila kosi khandi nililanga liyibanga nga italanyi," elindi niliboolera ekulu womwoyo. "Tawe,  shilinyala okhupurukha tawe. Omwami wa amayoni okhuula abe ounyala okhupurukha."
P3	"Embara mbu nesie oukhoyele okhuba omwami," Simbi nikhaboola,  nikhashukhasia,  shukhasia isuru yakho. "Endi we ifwana indayi." "Oli we isunga inyinji muno," Okuyichichi namboolera.  "Mumayoni kosi nesie ouli nende tsimoni tsikhoongo. Ekhoyele okhuba omwami." "Tawe,  ewe tawe,  Okuyichichi," Kosi nikakwalata. "Otsitsanga okhukona eliuba nilirula. Mwami shina oukonanga eshitere?"
P4	Olunyuma shibanyala okhunyoola omwami tawe. Ne mulala niyayulila ekulu,  "Ulia ounyala opurukha yaatsia ekulu okhushira bosi niye oulaba omwami." "Abwene,  abwene," bosi babolera emioyo ekulu,  ne bosi nibapurukha ekulu,  ekulu,  mwikuku.
P5	Liyoyo lia Misri liapurukha inyanga ndala yonyene,  shilunji okhubura ekulu we fikulu efirambi fiosi,  efili mu shialo shiosi. Ikoko Yo Olale,  Namunakha yapurukha khulwe tsinyanga tsibiri,  mumuya mwikulu,  ekulu we efikulu fiosi. Ne Ingosia yefwila khulwe tsinyanga tsitaru tsiosi,  niyichomire khuliuba.
P6	Ne Ingosia niyayula,  "Nesie ouli ekulu okhushira. Nesie omwami."
P7	Ne yesundukha olwa yaulila omwoyo kwowundi ekulu wayo,  "Chirri,  chirri,  chirri." Ekulu womurwe kwe,  lialiyo elala khumayoni amatiiti mukoosi. Mulimba,  Omupa Ndala. Khali nikhereranga khwibaa elala liolubaa lwe Ingosia."Tiki,  tiki,  tiki," nikhafwetetesia. "Nesie owuli ekulu okhushira. Nesie omwami."
P8	Ingosia niyipurukha niyimeta khandi inyanga yindi niyininanga busa ekulu. "Nesie wuli ekulu okhushira koosi. Nesie omwami," niyayula.
P9	"Chirri,  chirri,  chirri! Nisie ouli ekulu okhushira. Nesie nabongo," Mulimba Omupa Ndala nikhaboola. Abwenao khandi khaliwo,  nikhakhamoola okhurula mulubaa lwe Ingosia. Ingosia yali niichonyire wa ilakhanyalile khandi okhupurukha okhusita imbeli tawe.
P10	Kario yekha asi,  ne ninayo,  Mulimba,  yefisa busa mulubaa lwayo. Amayoni kandi kali nikekhoyelenje busa kano koosi,  ne nikasinyikha. Nikakhalinda busa,  nikekasiye okhumanyula amoya koosi khumubili kwakho.
P11	Ne mubwangu bwakho,  akhayoni akho khalola oburuma bwa kali ninabwo. Nikhepiula mu bwina bweinzukha obwali obukhaya.
P12	"Kuyichichi ewe linda busa abwina awo okhuula nga kharula nokhatiila," nikalachilisia liichichi. Okuyichichi nikutsia nikwikhala imberi wobwina.
P13	Ne omubasu kwali omutundumu. Khulwesho,  bwangu bwangu tsindolo tsisiro nitsikuyira. Mulimba,  Omupa Ndala,  khalinga elwanyi,  ne "z-zip," nikhekhwesa nikhabwao.
P14	Liichichi liali netsisoni muno mbu lileshere akhayoni akhatiiti busa okhukuburakho. Ne shichila nikuyimanga mushiro mwonyene. Ne mushitere,  kukona,  kuleshe okhulolokha nende amayoni kandi.

images:

illustrations/pages/306.png
illustrations/pages/292.png
illustrations/pages/295.png
illustrations/pages/293.png
illustrations/pages/294.png
illustrations/pages/296.png
illustrations/pages/297.png
illustrations/pages/299.png
illustrations/pages/300.png
illustrations/pages/301.png
illustrations/pages/302.png
illustrations/pages/303.png
illustrations/pages/305.png
illustrations/pages/304.png
illustrations/pages/307.png

translations:

Afrikaans (Translation)	Die Koning Van Die Voëls	id=10815
Afrikaans (Translation)	Koning Van Die Voëls	id=20077
Chinyanja (Translation)	Mfumu Ya Mbalame	id=15710
ChiTonga (Translation)	Mwami Wabayuni	id=15709
ChiTonga (Translation)	Mwami Wabayuni	id=18648
CiNyanja (Translation)	Mfumu Yambalame	id=18667
Dhopadhola (Translation)	Kere Pa Winyin	id=15763
English (Original)	King of the Birds	id=920
English (Adaptation)	The Clever Little Bird	id=5397
French (Translation)	Le Roi Des Oiseaux	id=12680
IciBemba (Translation)	Imfumu Yafyuuni	id=18687
isiXhosa (Translation)	Uncede Inkosi Yeentaka	id=17575
isiZulu (Translation)	Inkosi Yezinyoni	id=12645
isiZulu (Adaptation)	Ungcede Inkosi Yezinyoni	id=13601
Kikamba (Translation)	Musumbi Wa Nyunyi	id=3123
Kiswahili (Translation)	Mfalme Wa Ndege	id=3116
Lugbarati (Translation)	Opi Aria Yi Ni	id=3121
Lugwere (Translation)	Kabaka We Nyonyi	id=16552
Lumasaaba (Translation)	Umuyiinga We Binywiinywi	id=3117
Lumasaaba (Translation)	Umuyiinga We Binywiinywi	id=8697
Lunyole (Translation)	Habaha W’Enyuni	id=3119
Maa (Translation)	Olkínkí Le Oó Imotónyi	id=7206
Portuguese (Translation)	Rei Das Aves	id=16660
Sepedi (Translation)	Kgoši Ya Dinonyana	id=18160
Sesotho (South Africa) (Translation)	Morena Wa Dinonyana	id=20036
Setswana (Translation)	Kgosi Ya Dinonyane	id=15043
SiLozi (Translation)	Mulena Walinyunywani	id=18730
Tshivenda (Translation)	Khosi Ya Zwiṋoni	id=18183
Xitsonga (Translation)	Hosinkulu Ya Swinyenyana	id=18871
