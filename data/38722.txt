url:	https://africanstorybook.org/reader.php?id=38722&d=0&a=1
id:	38722
title:	Vutlhari bya Mulalo Doyoyo
author:	Dineo Moatshe
artist:	Thulisile Shongwe
lang:	Setswana
level:	Longer paragraphs
lic:	Creative Commons: Attribution 4.0
thumb:	http://africanstorybook.org/illustrations/covers/38722.png
desc:	Xitori lexi i xa vutomi bya Mulalo Doyoyo

page_text:

P1	——Lexi i xitori xa Mulalo Doyoyo, un’wana wa mutumbuluxi na n’watisayense wa Afrika-Dzonga.Vatumbuluxi i vanhu lava ehleketaka na ku endla swilo swo hambanahambana swintshwa.Mulalo u tirhisa sayense na thekinoloji ku endla swilo ku pfuna vanhu na mbangu.
P2	“Ndzi lava ku mi hlamusela hi mungjhiniyara loyi a nga na ndhuma yo tumbuluxa. Munhu loyi u tswariwe eVondwe,” ku hlamusela Mudyondzisi Marry.“Vondwe hi le kwihi ka Mudyondzisi?” ku vutisa Lulama.“Hi le matikoxikaya ya le ka xa xifundzakulu xa Limpopo,” ku hlamula Mudyondzisi.
P3	“Mulalo Doyoyo u tswariwile hi siku ra 13 Mhawuri 1970. A mi ri kwihi hi 1970?” ku vutisa Mudyondzisi Marry.“Mudyondzisi, a hi nga ri kona hi 1970,” ku hlamula Jack hi ku hleka.“Mulalo u sungule eVondwe hi 1977,” i mudyondzisi a yaka emahlweni.
P4	“Loko a nghena eMbilwi, u rhandzile dyondzi ya sayense na vunjhiniyara,” ku hlamusela Mudyondzisi Marry.“Xana vunjhiniyara i yini?” ku vutisa mudyondzisi.“I sayense na thekinoloj swi hlanganile,” ku hlamula Nkoka.“I ku endla michini, miako na swilo swin’wana,” ku hlamula Kulani.
P5	“Hinkwenu mi vulavula ntiyiso. Vanjhiniyara va tumbuluxa na ku endla michini, switirhisiwa na miako. Va tirhisa sayense na thekinoloji,” ku vula Mudyondzisi.“Endzhaku ko heta xikolo xa sekondari, Mulalo u ve a kuma nseketelo wa timali ku ya dyondza Vunjhiniyara eYunivhesiti ya Kapa,” Mudyondzisi u ya emahlweni.
P6	“Loko a ha ri eyunivhesiti, Mualo u simeka nhlangano wa Temescial.Temescial swi yimele ‘Thekinoloji, vutshunguri na sayense swa hinkwavo.’Nhlangano wu hlohlotela vana eka dyondzo ya sayense, thekinoloji, vunghiniyara na matematiki.Hi ta kuma swo tala hi mhaka leyi.”
P7	“Loko a heta digiri ya yena yo sungula, Mulalo u yile eAmerika. U dyondzile na ku dyondzisa kwale.U dyondzisile Sayense na Matematiki. Xana Matematiki I yini?” ku vutisa Mudyondzisi Marry.“I dyondzo ya tinhlayo, swivumbeko na tipatironi,” ku hlamula Akani.
P8	“Hi swona sweswo wena Akani,” ku vula Mudyondzisi.Ivi a ya emahlweni na xitori xa yena.“Mulalo u endle vudokodela. Hi yona digiri ya le henhla leyi, PhD. Endzhaku ka yona u vuriwa dokodela. I mutikoti wa swa vunjhiniyara.”
P9	“Sweswi ndzi nga si mu byela hileswi Mulalo a swi tumbuluxeke, yimani ndzi mi byela hi xitirhisiwa xo aka lexi vuriwaka semende,” ku vula Mudyondzisi.“Semende yi na maribye ma layimi lama tirhisiwaka eka miako.Ribye leri ri ceriwa emigodini, ri siriwa ri va swiphemu switsongo ivi ri hisiwa ku endla semende.”
P10	“Vadyondzi, Mulalo u tumbuluxile xitirhisiwa xo aka lexi nga riki na maribye. Xi endliwe hi nkuma na malakatsa man’wana.Leswi swi vula leswaku swa koteka ku endla semende u nga tirhisi ribye ra layimi kusuka ehansi. Mbangu a wu vaviseki.”
P11	“Mulalo u tlhele a tumbuluxa muchini wo endla switina lowu nga dyiki mati no tirhisa gezi ro tala. Phela mati ma kala!”“A hi fanelangi ku siya tipompi ti nga pfariwangi,” ku vula Jack.“Hi swona wena Jack. I vutihlamuleri bya hina ku hlayisa mati,” ku engetela Lulama.
P12	“Se ndzi heta xitori xa mina hi xithuthuthu xa hayidirojeni. Mulalo u rhandza ku hlohlotela vana. Xithuthuthu xi thyiwile Ahifambeni. Mulalo u tumbuluxile xithuthuthu lexi na valavisisi van’wana,” ku vula Mudyondzisi.“Xithuthuthu xa hayidirojeni, swa tsakisa leswi! ku vula Kulani.”“Ahifambeni!” ku vula Nkoka.
P13	“Ina, A hi fambeni hi ya endla vunjhiniyara hi tumbuluxa swilo swa kahle!” ku vula Kulani.“A hi tirhiseni Sayense na Thekinoloji ku ololoxa swiphiqo na ku tiphina!” ku vula Nkoka.“Ndza swi tiva leswaku xitori xa Mulalo xi ta mi hlohlotela!” ku vula Mudyondzisi Marry a karhi a n’wayitela.
P14	——NghingirikoXana u lava ku dyondza yini? Hikokwalaho ka yini u tsakela ku dyondza swona?U vona wonge i ncini i yini xi endleke leswaku Mulalo a rhandza Sayense na Vunjhiniyara?Lavisisa hi tinxaka to hambana xa vunjhiniyara.Lavisisa hi hi vatumbuluxi van’wana va Afrika.
P15	——Tibuku leti nga eka nongokoko lowuAndile MjiAsnath MahapaBongani MayosiCharlotte MaxekeMmantsane Moche DialeMulalo DoyoyoTebello NyokongTshilidzi Marwala
P16	——Xitori lexi xi tshuriwile na ku tsarisa hi Xitsonga tanihi phurojeke ya switirhisiwa swo hlaya wa Zenex Ulwazi Lwethu hi 2020.

images:

illustrations/pages/2598000899.png
illustrations/pages/2598000299.png
illustrations/pages/2598000399.png
illustrations/pages/2598000499.png
illustrations/pages/2598000599.png
illustrations/pages/2598000699.png
illustrations/pages/2598000799.png
illustrations/pages/2598000899.png
illustrations/pages/2598000999.png
illustrations/pages/2598001099.png
illustrations/pages/2598001199.png
illustrations/pages/2598001299.png
illustrations/pages/2598001399.png

translations:

English (Translation)	Vutlhari bya Mulalo Doyoyo	id=38706
English (Translation)	Vutlhari bya Mulalo Doyoyo	id=38716
isiNdebele (Translation)	Vutlhari bya Mulalo Doyoyo	id=38707
isiNdebele (Translation)	Vutlhari bya Mulalo Doyoyo	id=38717
isiXhosa (Translation)	Vutlhari bya Mulalo Doyoyo	id=38708
isiXhosa (Translation)	Vutlhari bya Mulalo Doyoyo	id=38718
isiZulu (Translation)	Vutlhari bya Mulalo Doyoyo	id=38709
isiZulu (Translation)	Vutlhari bya Mulalo Doyoyo	id=38719
Sepedi (Translation)	Vutlhari bya Mulalo Doyoyo	id=38710
Sepedi (Translation)	Vutlhari bya Mulalo Doyoyo	id=38720
Sesotho (Translation)	Vutlhari bya Mulalo Doyoyo	id=38711
Sesotho (Translation)	Vutlhari bya Mulalo Doyoyo	id=38721
Setswana (Translation)	Vutlhari bya Mulalo Doyoyo	id=38712
Siswati (Translation)	Vutlhari bya Mulalo Doyoyo	id=38713
Siswati (Translation)	Vutlhari bya Mulalo Doyoyo	id=38723
Tshivenda (Translation)	Vutlhari bya Mulalo Doyoyo	id=38714
Tshivenda (Translation)	Vutlhari bya Mulalo Doyoyo	id=38724
