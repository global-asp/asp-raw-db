url:	https://africanstorybook.org/reader.php?id=32283&d=0&a=1
id:	32283
title:	Bultu-a Dagǝl-a
author:	Mohammed Alhaji Modu
artist:	Salim Kasamba
lang:	Kanuri
level:	Longer paragraphs
lic:	Creative Commons: Attribution 4.0
thumb:	http://africanstorybook.org/illustrations/covers/32283.png
desc:	Who will solve the dispute between Hyena and Monkey? (A version of this story was collected from Bale and originally narrated by Mohammed Kuyu in Oromo. An English version was written by Elizabeth Laird.).

page_text:

P1	Zaman laa bultu-alaa dagǝl-alaa mbeji.  @@Bultudǝ-a dagǝldǝ-a kambigǝgata. Sharabero kambigǝnza fafartaro legada.
P2	Ngawo kawuliwanza fanzǝnaben, sharadǝye ndikatanzan sharadǝga kamtǝro riwono. @@Tafakkar cedo, bulturo ayawuga yikkiya, fewanyi zǝgǝrin. Kuru dagǝlro ayawuga cokko yen, ngawulinyi zǝgǝrin! Daji "abi gǝle dikkin?"
P3	Sharaye loktu gana laagaro sǝyingono, daji wono, "Sharadǝ wu runyi kamtǝro zauro kǝrwowu. Hangalwu bǝladeyebero lenowo."@@Daji Bultu-a dagǝll-a. Am kurawa hangǝlwubero legada.
P4	Am kurawa hangǝlwudǝro kambigǝdǝ gulgada. @@Ngawo am kuradǝye kawuliwanza kǝrǝnzanaben, sandiye cabedǝgai shara kamtǝro riyada.
P5	Dagǝlro gojaaga, bultuye fewanza zǝgǝrin. Kuru bullturo gojaaga, wanee dagǝlye ngawulinza zǝgǝrin. Am kuradǝye bultu-a dagǝl-aro lamarnzadǝ zauro kǝrwowu gada.
P6	Sadǝn, am kuradǝye kǝmurso laa talaa musko dea bǝladǝbe takkada. Afinzǝma fǝrǝshinma ba, wala fema wala ngawulima. @@"Shiye ritǝbaaro raksǝ sharadǝga kamjin," am kuradǝye kamanzaro guguljaga. Dabbawa indidǝro nanzǝro lezaro shimogada.
P7	Fato kǝmurso talaadǝbero kashu kuru sandiro shara kamzǝro shiga coworo. Shiye kasatkono. @@Amma, gadegadero burwunza falfalro, kǝrǝnjin sǝ sandiro guljiwo.
P8	Burwo salakyen kǝmurso talaaye bultuga bowozǝ, "Nyi darajaa, dabba kura, kuru kǝla-nguwa. Abiyayin nyiga dagǝl gana laa ye tǝskǝnyedǝa gadǝwin sǝ?" gulwono.
P9	Kǝmurso talaaye bulturo, "Kamsoye tawaabando adǝ fangadaga, nyiga ruzain, Dagǝlga luwalatǝdǝ kolle." @@"Haiyamaro jirenǝm," wono Bultuye. "Wu manadǝga kolngin. Tawaabadǝye adǝma daryeramnzǝwo."
P10	Daji Kǝmurso talaaye dagǝlga bowozǝ kuru wono, "Nyi faata ye burwoa ye, ngamaro kadawua adǝga kambigǝtǝwin, dabba kainoa liwa kǝmbuma adǝga? Kamsodǝ abi gairo nyiga sorin sa nyiga alagǝ zairogǝnyi adǝga kambigǝtǝwin fanzaiya?"@@Dagǝlye loktu gana laaro kǝm sǝdǝnaben, "Jirenǝmde! Mana adǝga kolngin," wono.
P11	Ngawo adǝben, Kǝmurso talaaye sandi indisoga bowono, "Nandi indiso tawaktǝgǝwa mana adǝ koltǝro. Adǝro, nandiye kamando gawurnowo."
P12	Dabbawa indiso gawura mataa na kamanzabe kuru tawa baanzaro sulhu majo. @@Sa jama bǝlabe hawardǝ fangadanya, sandiga ajapciwo. Kǝmurso talaadǝye kazǝgidǝro sulhu mazǝgǝna, awo duwo sharadǝ-a am kura-aro sulhu matǝgǝro tiyerǝnadǝ.

images:

illustrations/pages/18699.png
illustrations/pages/18696.png
illustrations/pages/18697.png
illustrations/pages/18698.png
illustrations/pages/18699.png
illustrations/pages/18708.png
illustrations/pages/18701.png
illustrations/pages/18702.png
illustrations/pages/18703.png
illustrations/pages/18704.png
illustrations/pages/18705.png
illustrations/pages/18706.png
illustrations/pages/18707.png

translations:

Afaan Oromo (Original)	Warabessaafi Qaamale	id=20154
Afaan Oromo (Adaptation)	Waraabessaafi Qamale	id=21771
English (Translation)	Hyena and Monkey	id=20155
English (Adaptation)	(Colour-in) Hyena and Monkey	id=20157
English (Adaptation)	Monkey and Hyena	id=21395
French (Translation)	Hyène et Singe	id=33456
Kiswahili (Translation)	Kima na Fisi	id=21841
Kiswahili (Translation)	Mzozo wa Fisi na Kima	id=22061
Kiswahili (Adaptation)	(Paka rangi) Mzozo wa Fisi na Kima	id=33353
Lámnsoʼ (Translation)	Kán wùn Kuúrá	id=22414
Luganda (Translation)	Wankima ne Wampisi	id=23422
Luganda (Translation)	Wakibe ne Wankima	id=23510
Lusoga (Translation)	(Colour-in) Wampiti ni Wankembo	id=24897
Lusoga (Translation)	Wampiti ni Wankembo	id=33653
Ng’aturkana (Translation)	Ebulong'or ka Ekadokot	id=33416
Oluwanga (Translation)	Ishima nende Ifisi	id=22819
Rufumbira (Translation)	Igisamagwe ni Inkende	id=23440
Runyankore (Translation)	Empisi ne Ekyende	id=24280
Tiv (Translation)	Dwem man Bagu	id=23878
