url:	http://africanstorybook.org/reader.php?id=18419&d=0&a=1
id:	18419
title:	Moto, Maji, Ukweli Na Uongo
author:	Ursula Nafula
artist:	Marion Drew
lang:	Kiswahili
level:	First paragraphs
lic:	Creative Commons: Attribution 4.0
thumb:	http://africanstorybook.org/illustrations/covers/18419.png
desc:	Moto

page_text:

P1	Kulikuwa na marafiki wanne. Majina yao yalikuwa Moto,  Maji,  Ukweli na Uongo.
P2	Uongo hakufurahi. Alitaka kuuvunja urafiki wao.
P3	Siku moja Uongo alisema,  "Tuitafute nchi huru ili kila mmoja wetu amiliki ufalme wake." Walikubali na wakaanza kutafuta.
P4	Uongo alimwambia Maji,  "Moto ni adui wetu mkubwa. Anaunguza kila kitu. Tutafute ufalme ambako Moto hatakuwepo."
P5	Maji alisema,  "Tutafanyaje?" Uongo naye akamjibu,  "Ni wazi kwamba tutamuua. Ni wewe tu una uwezo wa kufanya hivyo. Atakapokuwa ameketi chini,  jimwagilie kwake umharibu!"
P6	Maji alisema,  "Nikifanya hivyo nitamwagika duniani. Sitaweza kujikusanya na kuwa pamoja tena." Uongo alikanusha,  "Hilo si tatizo. Nitaweka mawe chini ili usielee kila mahali. Nitakukusanya tena." Uongo aliweka mawe kumzuia Maji kuelea kila mahali.
P7	Wakati Moto alikuwa ameketi chini,  Maji alijimwaga kwake bila Moto kujua. Hivyo,  Uongo aliweza kumwondosha Moto. Yeye na Maji waliendelea na safari yao.
P8	Baada ya muda,  Uongo alimwambia Maji,  "Mbona usiketi juu ya ukingo huu ili ufurahie mandhari haya?"
P9	Wakati Maji alikuwa ameketi chini,  Uongo alimnyemelea. Aliyaondosha mawe yaliyomzingira. Maji alimwagika akaelea kila mahali. Huo ndio ulikuwa mwisho wake.
P10	Uongo sasa alilazimika kumwangamiza Ukweli. Walipofika mlima mkubwa,  Uongo alimweleza Ukweli asubiri chini ya mlima.
P11	Uongo alilisukuma jiwe kubwa kutoka juu kumwangamiza Ukweli.
P12	Jiwe lilipoporomoka chini,  almasi,  dhahabu na vitu tofauti vya thamani vilianguka nje. Ukweli aliweza kujivuta na kutoka chini ya jiwe lililokuwa limevunjika.
P13	Uongo alishuka chini kutazama mwili wa Ukweli. Badala yake,  aliviona vitu vya thamani. Aliuliza,  "Vitu hivi vilitoka wapi?"
P14	Ukweli alisema,  "Jiwe liliponiangukia,  vitu hivi vilimwagika nje." Uongo pia alitaka vitu hivyo vya thamani. Alisema,  "Nitaenda chini ya mlima. Wewe nenda juu uliangushe jiwe lingine kubwa."
P15	Kwa hivyo,  Ukweli alipanda mlima akalisukuma chini jiwe kubwa.
P16	Jiwe lilimwangukia Uongo kichwani. Alikufa papo hapo.

images:

illustrations/pages/18348.png
illustrations/pages/18347.png
illustrations/pages/18348.png
illustrations/pages/18349.png
illustrations/pages/18350.png
illustrations/pages/18351.png
illustrations/pages/18352.png
illustrations/pages/18353.png
illustrations/pages/18354.png
illustrations/pages/18355.png
illustrations/pages/18356.png
illustrations/pages/18357.png
illustrations/pages/18358.png
illustrations/pages/18359.png
illustrations/pages/18360.png
illustrations/pages/18361.png
illustrations/pages/18362.png

translations:

Amharic (Translation)	እሳት፣ ውሃ፣ እውነትና ውሸት	id=18400
English (Original)	Fire, Water, Truth and Lies	id=18398
